
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 21</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 21</h2>
    <div class="verse-container"><div class="tahitien">1 ’E i muri a’era, ’ua ho’i atu ra Limehi ’e tōna mau ta’ata i te ’oire ra nō Nephi, ’e ’ua ha’amata ihora rātou i te pārahi fa’ahou i ni’a i te fenua ma te hau.</div><div class="francais">1 Et il arriva que Limhi et son peuple retournèrent à la ville de Néphi, et recommencèrent à demeurer en paix dans le pays.</div></div><div class="verse-container"><div class="tahitien">2 ’E i muri a’era, ’ia hope a’era te mau mahana e rave rahi, ’ua fa’atupu fa’ahou ihora te mau ’āti Lamana i te riri i te mau ’āti Nephi, ’e ’ua ha’amata ihora rātou i te haere mai i roto i te mau ’ōti’a nō te fenua ē ’ati noa a’e.</div><div class="francais">2 Et il arriva qu’après de nombreux jours, les Lamanites recommencèrent à être excités à la colère contre les Néphites, et ils commencèrent à entrer dans les régions frontières du pays alentour.</div></div><div class="verse-container"><div class="tahitien">3 I teienei ’ua mata’u rātou ’ia taparahi ia rātou, nō te mea ’ua fa’aoti tō rātou ari’i i te hō’ē tapura’a ia Limehi ; ’āre’a rā ’ua tūpa’i noa mai rātou i tō rātou pāpāri’a, ’e ’ua fa’ahepohepo ho’i ia rātou ; ’e ’ua tu’u i te mau hōpoi’a teiaha i ni’a iho i tō rātou tapono, ’e ’ua fa’atere ho’i ia rātou mai tā rātou i fa’atere i te ’āsini vāvā ra—</div><div class="francais">3 Or, ils n’osaient pas les tuer, à cause du serment que le roi avait fait à Limhi, mais ils les frappaient sur les joues, et exerçaient de l’autorité sur eux, et commencèrent à leur mettre de lourds fardeaux sur le dos, et à les conduire comme ils conduiraient un âne muet —</div></div><div class="verse-container"><div class="tahitien">4 ’Oia ïa, ’ua ravehia teie mau mea ato’a ’ia fa’ati’ahia te parau a te Fatu.</div><div class="francais">4 Oui, tout cela se fit pour que la parole du Seigneur s’accomplît.</div></div><div class="verse-container"><div class="tahitien">5 ’E i teienei ’ua fāri’i te mau ’āti Nephi i te mau ’ati rahi, ’e ’aita roa e rāve’a e ti’a ai a rātou ’ia fa’aora ia rātou iho i tō rātou rima, nō te mea ’ua ha’a’atihia rātou e te mau ’āti Lamana ē ’ati noa a’e.</div><div class="francais">5 Et maintenant, les afflictions des Néphites étaient grandes, et ils n’avaient aucun moyen de se délivrer de leurs mains, car les Lamanites les avaient entourés de toutes parts.</div></div><div class="verse-container"><div class="tahitien">6 ’E i muri a’era, ’ua ha’amata ihora te mau ta’ata i te amuamu atu i te ari’i nō tō rātou mau ’ati rahi ; ’e ’ua hina’aro ihora rātou ’ia haere atu e ’aro ia rātou. ’E ’ua ha’ape’ape’a rahi rātou i te ari’i i tā rātou mau amuamura’a ; nō reira ’ua fa’ati’a atu ’oia ia rātou ’ia rave mai te au i tō rātou mau hina’aro.</div><div class="francais">6 Et il arriva que le peuple commença à murmurer auprès du roi à cause de ses afflictions ; et il commença à vouloir leur livrer bataille. Et il affligea extrêmement le roi de ses plaintes ; c’est pourquoi, il lui accorda de faire selon son désir.</div></div><div class="verse-container"><div class="tahitien">7 ’E ’ua ha’aputuputu fa’ahou ihora rātou ia rātou iho, ’e ’ua ’ahu ihora i tō rātou ’ahu tama’i, ’e ’ua haere atu ra e ’aro i te mau ’āti Lamana nō te tīahi ia rātou i rāpae i tō rātou fenua.</div><div class="francais">7 Et ils se rassemblèrent de nouveau, et se revêtirent de leurs armures, et s’en allèrent contre les Lamanites pour les chasser de leur pays.</div></div><div class="verse-container"><div class="tahitien">8 ’E i muri a’era, ’ua ha’avī ihora te mau ’āti Lamana ia rātou, ’e ’ua tūra’i ia rātou i muri i tō rātou fenua, ’e ’ua taparahi e rave rahi o tō rātou mau ta’ata.</div><div class="francais">8 Et il arriva que les Lamanites les battirent, et les repoussèrent, et en tuèrent beaucoup.</div></div><div class="verse-container"><div class="tahitien">9 ’E i teienei ’ua tupu ihora te ’oto rahi ’e te autā rahi i rotopū i te mau ta’ata o Limehi ; tē ’oto ra te vahine ’ivi nō tāna tāne, tē ’oto ra te tamaiti ’e te tamāhine nō tō rātou metua tāne, ’e te mau taea’e nō tō rātou mau taea’e.</div><div class="francais">9 Et maintenant, il eut beaucoup de pleurs et de lamentations parmi le peuple de Limhi, la veuve pleurant son mari, le fils et la fille pleurant leur père, et les frères, leurs frères.</div></div><div class="verse-container"><div class="tahitien">10 I teienei ’ua rahi te mau vahine ’ivi i ni’a i te fenua, ’e ’ua ta’i pūai noa rātou i terā mahana ’e i terā mahana, i tupu na ho’i tō rātou mata’u rahi i te mau ’āti Lamana ’o tei ’aro mai ia rātou.</div><div class="francais">10 Or, il avait un grand nombre de veuves dans le pays, et elles pleuraient à grands cris de jour en jour, car une grande crainte des Lamanites était venue sur elles.</div></div><div class="verse-container"><div class="tahitien">11 ’E i muri a’era, nā tō rātou mau ’oto hope’a ’ore i fa’ati’arepu i te toe’a o te mau ta’ata o Limehi ’ia riri atu i te mau ’āti Lamana ; ’e ’ua haere fa’ahou atu ra rātou nō te ’aro, ’āre’a rā ’ua tūra’i-fa’ahou-hia rātou i muri ma te pohe rahi.</div><div class="francais">11 Et il arriva que leurs cris continuels excitèrent le reste du peuple de Limhi à la colère contre les Lamanites ; et ils livrèrent de nouveau bataille, mais ils furent de nouveau repoussés, subissant beaucoup de pertes.</div></div><div class="verse-container"><div class="tahitien">12 ’Oia ïa, ’ua haere fa’ahou atu ra rātou i te toru o te taime, ’e hō’ē ā tō rātou pohe ; ’e te mau ta’ata tei ’ore i taparahihia, ’ua ho’i fa’ahou mai ra rātou i te ’oire ra nō Nephi.</div><div class="francais">12 Oui, ils allèrent de nouveau, pour la troisième fois, et subirent le même sort ; et ceux qui n’avaient pas été tués retournèrent à la ville de Néphi.</div></div><div class="verse-container"><div class="tahitien">13 ’E ’ua fa’aha’eha’a ihora rātou ia rātou iho i raro i te repo, i te tu’ura’a atu ia rātou iho i te zugo nō te tītīra’a ra, i te fa’ati’ara’a atu ’ia tā’irihia, ’e ’ia tīahihia rātou i terā vāhi ’e i terā vāhi, ’e ’ia tu’uhia ho’i te hōpoi’a i ni’a iho ia rātou, mai te au i te hina’aro o tō rātou ra mau ’enemi.</div><div class="francais">13 Et ils s’humilièrent jusqu’à la poussière, s’assujettissant au joug de la servitude, se soumettant pour être frappés, et pour être poussés çà et là, et chargés de fardeaux, selon le désir de leurs ennemis.</div></div><div class="verse-container"><div class="tahitien">14 ’E ’ua fa’aha’eha’a ihora rātou ia rātou iho i raro i te ha’eha’a rahi roa ; ’e ’ua ti’aoro māite atu rātou i te Atua ; ’oia ïa, ’ua ti’aoro atu rātou i tō rātou Atua i te mahana tā’āto’a, ’ia fa’aora ’oia ia rātou i tō rātou ra mau ’ati rahi.</div><div class="francais">14 Et ils s’humilièrent dans les profondeurs de l’humilité ; et ils crièrent à Dieu avec force ; oui, ils imploraient Dieu toute la journée, de les délivrer de leurs afflictions.</div></div><div class="verse-container"><div class="tahitien">15 ’E i teienei ’ua fa’atāere te Fatu i te fa’aro’o atu i tā rātou ti’aorora’a nō tā rātou mau ’ohipa ’ī’ino ; noa atu rā ’ua fa’aro’o te Fatu i tā rātou mau ti’aorora’a, ’e ’ua ha’amata ’oia i te ha’amarū i te ’ā’au o te mau ’āti Lamana, ’e ’ua ha’amāmā ri’i rātou i tā rātou mau hōpoi’a ; ’aita rā te Fatu i fa’aora ia rātou i te fa’atītīra’a.</div><div class="francais">15 Et maintenant, le Seigneur était lent à entendre leur cri à cause de leurs iniquités ; néanmoins, le Seigneur entendit leurs cris, et commença à adoucir le cœur des Lamanites, de sorte qu’ils commencèrent à alléger leurs fardeaux ; cependant, le Seigneur ne jugea pas bon de les délivrer de la servitude.</div></div><div class="verse-container"><div class="tahitien">16 ’E i muri a’era, ’ua ha’amata ri’i rātou i te manuia i ni’a i te fenua, ’e ’ua ha’amata ho’i rātou i te fa’arahi i tā rātou fa’a’apura’a i te sītona, ’e te fa’a’amura’a i te mau nana māmoe, ’e te mau nana pua’atoro, ’e ’aita rātou i pohe i te po’ia.</div><div class="francais">16 Et il arriva qu’ils commencèrent à prospérer peu à peu dans le pays, et commencèrent à cultiver du grain en plus grande abondance, et des troupeaux de gros et de petit bétail, de sorte qu’ils ne souffrirent plus de la faim.</div></div><div class="verse-container"><div class="tahitien">17 I teienei e rave rahi te mau vahine i reira, ’ua rahi atu rātou i te mau tāne ; nō reira ’ua fa’aue atu te ari’i ra ’o Limehi ’ia hōro’a te mau tāne ato’a i te tauturura’a i te mau vahine ’ivi ’e tā rātou mau tamari’i, ’ia ’ore rātou ’ia pohe nō te po’ia ; ’e ’ua nā reira rātou nō te rahi o te ta’ata i taparahihia.</div><div class="francais">17 Or, il avait un grand nombre de femmes, plus qu’il n’y avait d’hommes ; c’est pourquoi, le roi Limhi commanda que tout homme donnât pour l’entretien des veuves et de leurs enfants, afin qu’ils ne périssent pas de faim ; et cela, ils le firent à cause du grand nombre de ceux d’entre eux qui avaient été tués.</div></div><div class="verse-container"><div class="tahitien">18 I teienei ’ua ’āmui ihora te mau ta’ata ato’a o Limehi i roto i te pupu hō’ē i te mau tau e au, ’e ’ua tīa’i ho’i rātou i tā rātou sītona ’e tā rātou mau nana māmoe.</div><div class="francais">18 Or, le peuple de Limhi restait autant que possible ensemble, en groupe, et mettait en sécurité son grain et ses troupeaux ;</div></div><div class="verse-container"><div class="tahitien">19 E ’aita te ari’i i haere i rāpae’au i te mau aua o te ’oire, maori rā tei pīha’i iho tōna mau tīa’i iāna, i mata’u ho’i ’oia ’o te tupu te hō’ē mea e riro atu ’oia i roto i te rima o te mau ’āti Lamana.</div><div class="francais">19 et le roi lui-même ne risquait pas sa personne en dehors des murailles de la ville sans emmener ses gardes, craignant de tomber, d’une manière ou d’une autre, entre les mains des Lamanites.</div></div><div class="verse-container"><div class="tahitien">20 ’E ’ua fa’aue atu ra ’oia i tōna mau ta’ata ’ia hi’ohi’o māite i te fenua ē ’ati noa a’e, ’o te tupu te hō’ē mea e roa’a ai ia rātou te mau tahu’a tei horo ’ē atu i roto i te mēdēbara, ’e tei ’eiā ho’i i te mau tamāhine a te mau ’āti Lamana, ’e tei fa’atupu i te pau rahi ’ia tae mai i ni’a iho ia rātou.</div><div class="francais">20 Et il fit surveiller le pays alentour par son peuple, afin de pouvoir prendre, d’une manière ou d’une autre, ces prêtres qui s’étaient enfuis dans le désert, qui avaient volé les filles des Lamanites, et qui avaient fait qu’une si grande destruction était tombée sur eux.</div></div><div class="verse-container"><div class="tahitien">21 ’E ’ua hina’aro roa rātou ’ia haru ia rātou ’e ’ia fa’autu’a ia rātou ; ’e ’ua haere mai ho’i rātou i te fenua nō Nephi i te pō, ’e ’ua hōpoi ’ē atu i tā rātou sītona ’e tā rātou mau tao’a faufa’a rahi e rave rahi ; nō reira ’ua tīa’i noa rātou ia rātou.</div><div class="francais">21 Car ils voulaient les prendre afin de les punir ; car ils étaient entrés de nuit dans le pays de Néphi, et avaient emporté leur grain et beaucoup de leurs choses précieuses ; c’est pourquoi, ils leur tendirent des embuscades.</div></div><div class="verse-container"><div class="tahitien">22 ’E i muri a’era, ’ua ’ore roa te pe’ape’a i rōpū i te mau ’āti Lamana ’e te mau ta’ata o Limehi, ē tae noa atu i te tau i tae mai ai Amona ’e tōna mau taea’e i taua fenua ra.</div><div class="francais">22 Et il arriva qu’il n’y eut plus de troubles entre les Lamanites et le peuple de Limhi jusqu’à l’époque où Ammon et ses frères entrèrent dans le pays.</div></div><div class="verse-container"><div class="tahitien">23 Tē pārahi ra te ari’i ’e tōna tīa’i ato’a i rāpae’au i te ’ūputa, ’e ’ua ’ite atu ra rāua ia Amona ’e tōna mau taea’e ; ’e ’ua mana’o ihora rāua ē, e mau tahu’a teie nō Noa, nō reira ’ua fa’aue ihora ’oia ’ia haruhia, ’e ’ia ru’uru’uhia ’e ’ia hurihia rātou i roto i te fare tāpe’ara’a. ’E ’āhiri e mau tahu’a rātou nō Noa, ’ua fa’aue ïa ’oia ’ia taparahihia rātou.</div><div class="francais">23 Et le roi, étant sorti des portes de la ville avec ses gardes, découvrit Ammon et ses frères ; et supposant qu’ils étaient des prêtres de Noé, il les fit prendre, et lier, et jeter en prison . Et s’ils avaient été les prêtres de Noé, il les aurait fait mettre à mort.</div></div><div class="verse-container"><div class="tahitien">24 ’Āre’a rā ’ia ’ite a’era ’oia ē, e ’ere ïa ’o rātou, ’e e mau taea’e rā nōna, ’e ’ua haere mai rātou mai te fenua nō Zarahemela mai, ’ua ’ī ihora ’oia i te ’oa’oa rahi roa.</div><div class="francais">24 Mais lorsqu’il découvrit qu’ils ne l’étaient pas, mais qu’ils étaient ses frères, et étaient venus du pays de Zarahemla, il fut rempli d’une joie extrêmement grande.</div></div><div class="verse-container"><div class="tahitien">25 I teienei hou te taera’a mai o Amona, ’ua tono atu te ari’i ra ’o Limehi i te tahi mau tāne nō te ’imi i te fenua ra nō Zarahemela ; ’aita rā te reira i ’itea ia rātou, ’e ’ua mo’e rātou i roto i te mēdēbara.</div><div class="francais">25 Or, le roi Limhi avait envoyé, avant la venue d’Ammon, un petit nombre d’hommes à la recherche du pays de Zarahemla ; mais ils ne purent le trouver, et ils se perdirent dans le désert.</div></div><div class="verse-container"><div class="tahitien">26 ’Āre’a rā, ’ua ’itea ia rātou te tahi fenua i ta’atahia i muta’a ihora ; ’oia ïa, e fenua i tāpo’ihia i te mau ivi marō ; ’oia ïa, e fenua i ta’atahia na, ’e ’ua ha’amouhia ; ’e tē mana’o ra rātou ē, ’o te fenua ra ïa nō Zarahemela, ’e ’ua ho’i mai ra rātou i te fenua ra nō Nephi, ’e ’ua tae mai rātou i te ’ōti’a o te fenua i nā mahana ri’i hou te taera’a mai o Amona.</div><div class="francais">26 Néanmoins, ils trouvèrent un pays qui avait été peuplé ; oui, un pays qui était couvert d’ossements desséchés ; oui, un pays qui avait été peuplé et qui avait été détruit ; et pensant que c’était le pays de Zarahemla, ils étaient revenus au pays de Néphi, et étaient arrivés dans les régions frontières du pays peu de jours avant la venue d’Ammon.</div></div><div class="verse-container"><div class="tahitien">27 ’E ’ua hōpoi mai rātou i te hō’ē pāpa’a parau nā muri ia rātou, ’oia ïa, te hō’ē pāpa’a parau nō te feiā nō rātou te mau ivi i ’iteahia e rātou ra ; ’e ’ua ’ō’otihia te reira i ni’a iho i te mau ’api i hāmanihia i te ’ōfa’i metalo ra.</div><div class="francais">27 Et ils rapportèrent des annales, à savoir les annales du peuple dont ils avaient trouvé les ossements ; et elles étaient gravées sur des plaques de métal.</div></div><div class="verse-container"><div class="tahitien">28 ’E i teienei ’ia ’ite a’era Limehi, nā roto mai i te vaha o Amona ē, ’ua roa’a ia Mosia te hōro’a nō ’ō mai i te Atua ra e ti’a ai iāna ’ia ’īriti i taua mau mea i ’ō’otihia ra, ’ua ’ī fa’ahou ihora ’oia i te ’oa’oa ; ’oia ïa, ’ua ’oa’oa ato’a ho’i Amona.</div><div class="francais">28 Et maintenant, Limhi fut de nouveau rempli de joie en apprenant de la bouche d’Ammon que le roi Mosiah avait un don de Dieu par lequel il pouvait interpréter de telles inscriptions ; oui, et Ammon aussi se réjouit.</div></div><div class="verse-container"><div class="tahitien">29 ’E ’ua ’oto rahi Amona ’e tōna mau taea’e nō te mea ’ua rahi tō rātou mau taea’e i taparahihia.</div><div class="francais">29 Pourtant Ammon et ses frères étaient remplis de tristesse, parce que tant de leurs frères avaient été tués ;</div></div><div class="verse-container"><div class="tahitien">30 ’E ’oia ato’a nō te mea ’ua fa’ati’a te ari’i ra ’o Noa ’e tōna mau tahu’a ’ia rave te mau ta’ata i te mau hara e rave rahi ’e te mau ’ohipa ’ī’ino i mua i te Atua ; ’e ’ua ’oto ato’a rātou i te pohera’a o Abinadi ; ’e nō te revara’a atu ho’i ’o Alama ’e te mau ta’ata i pe’e atu iāna, ’o tei fa’ati’a i te ’ēkālesia a te Atua nā roto i te pūai ’e te mana o te Atua, ’e te fa’aro’o ho’i i te mau parau i parauhia e Abinadi.</div><div class="francais">30 et aussi parce que le roi Noé et ses prêtres avaient poussé le peuple à commettre tant de péchés et d’iniquités contre Dieu ; et ils pleurèrent aussi la mort d’Abinadi ; et aussi le départ d’Alma et du peuple qui l’avait accompagné, qui avaient formé une Église de Dieu, grâce à la force et au pouvoir de Dieu, et à la foi aux paroles qui avaient été dites par Abinadi.</div></div><div class="verse-container"><div class="tahitien">31 ’Oia ïa, ’ua ’oto rātou nō tō rātou revara’a, nō te mea ’aita rātou i ’ite i te vāhi tā rātou i haere. I teienei e ’oa’oa roa rātou ’ia ’āmui atu ia rātou, nō te mea ’ua fafau ato’a rātou i te tahi fafaura’a i te Atua ’ia tāvini iāna ’e ’ia ha’apa’o i tāna ra mau fa’auera’a.</div><div class="francais">31 Oui, ils pleurèrent leur départ, car ils ne savaient pas où ils s’étaient enfuis. Or, ils auraient été heureux de se joindre à eux, car ils avaient eux-mêmes contracté avec Dieu l’alliance de le servir et de garder ses commandements.</div></div><div class="verse-container"><div class="tahitien">32 ’E i teienei mai te taera’a mai o Amona, ’ua fafau ato’a te ari’i ra ’o Limehi ’e tōna mau ta’ata e rave rahi i te tahi fafaura’a i te Atua, ’ia tāvini iāna ’e ’ia ha’apa’o i tāna mau fa’auera’a.</div><div class="francais">32 Et maintenant, depuis la venue d’Ammon, le roi Limhi, et aussi beaucoup parmi son peuple, avaient aussi contracté avec Dieu l’alliance de le servir et de garder ses commandements.</div></div><div class="verse-container"><div class="tahitien">33 ’E i muri a’era, ’ua hina’aro Limehi ’e tōna mau ta’ata e rave rahi ’ia bāpetizohia ; ’āre’a rā ’aita roa hō’ē a’e ta’ata i taua fenua ra tei iāna te mana nō ’ō mai i te Atua ra. ’E ’ua pāto’i Amona ’ia rave i te reira, nō te mea ’ua mana’o ’oia e ’ere ’oia i te tāvini ti’amā.</div><div class="francais">33 Et il arriva que le roi Limhi et beaucoup parmi son peuple désirèrent être baptisés ; mais il n’y avait personne dans le pays qui eût l’autorité de Dieu. Et Ammon refusa de le faire, se considérant comme un serviteur indigne.</div></div><div class="verse-container"><div class="tahitien">34 Nō reira ’aita rātou i fa’ariro ia rātou iho ’ei ’ēkālesia, ’ua tīa’i rā i te Vārua o te Fatu. I teienei ’ua hina’aro rātou ’ia riro ato’a rātou mai ia Alama ’e tōna ra mau taea’e ’o tei haere atu i roto i te mēdēbara.</div><div class="francais">34 C’est pourquoi, ils ne se constituèrent pas en Église à ce moment-là, attendant l’Esprit du Seigneur. Or, ils désiraient devenir tout comme Alma et ses frères, qui s’étaient enfuis dans le désert.</div></div><div class="verse-container"><div class="tahitien">35 ’Ua hina’aro rātou ’ia bāpetizohia ’ei ’ite ’e ’ei fa’a’itera’a pāpū ē, ’ua hina’aro rātou ’ia tāvini i te Atua ma tō rātou ’ā’au ato’a ; ’āre’a rā ’ua ha’amaoro rātou i te tau ; ’e e fa’a’itehia te ’ā’amu nō tō rātou bāpetizora’ahia i muri nei.</div><div class="francais">35 Ils désiraient être baptisés pour témoigner et attester qu’ils étaient disposés à servir Dieu de tout leur cœur ; néanmoins, ils remirent le moment à plus tard ; et le récit de leur baptême sera fait plus loin.</div></div><div class="verse-container"><div class="tahitien">36 ’E i teienei ’ua ’imi Amona ’e tōna ra mau ta’ata, ’e te ari’i ra ’o Limehi ’e tōna ra mau ta’ata, i te rāve’a ’ia fa’aora ia rātou iho i te rima o te mau ’āti Lamana ’e i te fa’atītīra’a.</div><div class="francais">36 Et maintenant, toute la préoccupation d’Ammon et de son peuple, et du roi Limhi et de son peuple, était de se délivrer des mains des Lamanites et de la servitude.</div></div>
    <div class="verse-container introduction"><div class="tahitien">’Ua ravehia te mau fa’anahonahora’a ’ia ti’a i te mau ta’ata ’ia horo ’ē atu i te fa’atītīra’a a te mau ’āti Lamana—’Ua fa’ata’erohia te mau ’āti Lamana—’Ua horo ’ē atu te mau ta’ata, ’e ’ua ho’i atu i Zarahemela, ’e ’ua haere rātou i raro a’e i te fa’aterera’a a te ari’i Mosia. Fātata 121–120H.M.</div><div class="francais">Plans pour permettre au peuple d’échapper à la servitude imposée par les Lamanites — Les Lamanites sont enivrés — Le peuple s’échappe, retourne à Zarahemla et devient sujet du roi Mosiah. Vers 121–120 av. J.-C.</div></div>
    <nav>
        <a href="chapter_8_20.html">Chapitre précédent</a> | 
        <a href="chapter_8_22.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
