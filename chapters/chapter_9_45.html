
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 45</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 45</h2>
    <div class="verse-container"><div class="tahitien">24 ’E ’ua hope ihora te ’ahuru ’e ma va’u o te matahiti nō te fa’aterera’a a te mau ha’avā i ni’a iho i te mau ta’ata o Nephi. ’E ’o te hope’a teie nō te pāpa’a parau a Alama, ’o tei pāpa’ihia i ni’a i te mau ’api a Nephi.</div><div class="francais">24 Et ainsi finit la dix-huitième année du règne des juges sur le peuple de Néphi. Et ainsi finirent les annales d’Alma, qui furent écrites sur les plaques de Néphi.</div></div>
    <div class="verse-container"><div class="tahitien">1 Inaha, i teienei, i muri a’era, ’ua ’oa’oa roa te mau ta’ata o Nephi i te mea ē ’ua fa’aora te Fatu ia rātou i te rima o tō rātou mau ’enemi ; nō reira ’ua ha’amāuruuru rātou i te Fatu tō rātou Atua ; ’oia ïa, ’ua ha’apae rahi rātou i te mā’a, ’e ’ua pure rahi rātou, ’e ’ua ha’amori ho’i rātou i te Atua ma te ’oa’oa rahi roa.</div><div class="francais">1 Or donc, voici, il arriva que le peuple de Néphi se réjouit extrêmement, parce que le Seigneur l’avait de nouveau délivré des mains de ses ennemis ; c’est pourquoi, ils rendirent grâces au Seigneur, leur Dieu ; oui, et ils jeûnèrent beaucoup et prièrent beaucoup, et ils adorèrent Dieu avec une joie extrêmement grande.</div></div><div class="verse-container"><div class="tahitien">2 ’E i muri a’era, i te ’ahuru ’e ma iva o te matahiti nō te fa’aterera’a a te mau ha’avā i ni’a i te mau ta’ata o Nephi, ’ua haere mai ra Alama i tāna tamaiti ra ia Helamana ’e ’ua nā ’ō atu ra iāna : Tē ti’aturi ra ānei ’oe i te mau parau tā’u i parau atu ia ’oe nō ni’a i taua mau pāpa’a parau ra i pāpa’ihia ?</div><div class="francais">2 Et il arriva, la dix-neuvième année du règne des juges sur le peuple de Néphi, qu’Alma se rendit auprès de son fils Hélaman et lui dit : Crois-tu aux paroles que je t’ai dites concernant ces annales qui ont été tenues ?</div></div><div class="verse-container"><div class="tahitien">3 ’E ’ua parau mai ra Helamana iāna : ’Ē, ’ua ti’aturi au.</div><div class="francais">3 Et Hélaman lui dit : Oui, j’y crois.</div></div><div class="verse-container"><div class="tahitien">4 ’E ’ua parau fa’ahou atu ra Alama : ’Ua ti’aturi ānei ’oe ia Iesu Mesia, ’o tē tae mai ?</div><div class="francais">4 Et Alma dit encore : Crois-tu en Jésus-Christ, qui viendra ?</div></div><div class="verse-container"><div class="tahitien">5 ’E ’ua nā ’ō mai ra ’oia : ’Ē, ’ua ti’aturi au i te mau parau ato’a ’o tā ’oe i parau mai.</div><div class="francais">5 Et il dit : Oui, je crois à toutes les paroles que tu as dites.</div></div><div class="verse-container"><div class="tahitien">6 ’E ’ua parau fa’ahou atu ra Alama iāna : E ha’apa’o ānei ’oe i tā’u mau fa’auera’a ?</div><div class="francais">6 Et Alma lui dit encore : Garderas-tu mes commandements ?</div></div><div class="verse-container"><div class="tahitien">7 ’E ’ua parau mai ra ’oia : ’Ē, e ha’apa’o vau i tā ’oe mau fa’auera’a ma tō’u ’ā’au ato’a.</div><div class="francais">7 Et il dit : Oui, je garderai tes commandements de tout mon cœur.</div></div><div class="verse-container"><div class="tahitien">8 ’E ’ua parau atu ra Alama iāna : E ao tō ’oe ; ’e nā te Fatu e ha’amanuia mai ia ’oe i ni’a i teie nei fenua.</div><div class="francais">8 Alors Alma lui dit : Béni es-tu ; le Seigneur te fera prospérer dans ce pays.</div></div><div class="verse-container"><div class="tahitien">9 Inaha rā, e tohu ri’i tā’u ia ’oe na ; e tā’u e tohu ia ’oe na, ’eiaha roa ’oe e fa’a’ite haere noa atu ; ’oia ïa, ’o tā’u e tohu atu ia ’oe na ’eiaha roa ïa ’ia fa’a’ite-haere-hia, ē tae noa atu ’ua tupu taua tohura’a ra ; nō reira, ’a pāpa’i i te mau parau ’o tā’u e parau.</div><div class="francais">9 Mais voici, j’ai à te prophétiser quelque peu ; mais ce que je te prophétise, tu ne le feras pas connaître ; oui, ce que je te prophétise ne sera pas révélé, et ce, pas avant que la prophétie ne soit accomplie ; c’est pourquoi, écris les paroles que je vais dire.</div></div><div class="verse-container"><div class="tahitien">10 ’E ’o teie ïa taua mau parau ra : Inaha, tē ’ite nei au nā roto i te vārua nō te heheura’a i roto iā’u nei ē, e hope a’era te maha hānere o te matahiti i muri a’e i te tau e fa’a’ite mai ai Iesu Mesia iāna iho ia rātou ra, e paruparu ïa te fa’aro’o o teie nei feiā, ’oia ho’i, te mau ’āti Nephi.</div><div class="francais">10 Et voici les paroles. Voici, je vois que ce peuple même, les Néphites, selon l’Esprit de révélation qui est en moi, quatre cents ans après le moment où Jésus-Christ se manifestera à lui, dégénérera dans l’incrédulité .</div></div><div class="verse-container"><div class="tahitien">11 ’Oia ïa, ’e i reira rātou e ’ite ai i te mau tama’i ’e te mau ma’i, ’oia ïa, i te o’e e te ha’amani’ira’a toto, ē tae roa atu ’ua ha’amou-roa-hia te mau ta’ata o Nephi—</div><div class="francais">11 Oui, et alors il verra des guerres et des pestes, oui, des famines et des effusions de sang jusqu’à ce que le peuple de Néphi soit frappé d’extinction —</div></div><div class="verse-container"><div class="tahitien">12 ’Oia ïa, nō te mea e paruparu tō rātou fa’aro’o ’e e topa ho’i i roto i te mau ’ohipa pōiri, ’e te tai’ata, ’e te mau huru ’ohipa ’ino ato’a ; ’oia ïa, tē parau atu nei au ia ’oe, nō te mea e hara rātou i te māramarama rahi ’e i te ’ite rahi ; ’oia ïa, tē parau atu nei au ia ’oe, mai taua mahana ra, e ’ore ho’i e hope te maha o te u’i i te ma’iri atu, e tae mai ai taua mau ’ohipa ’ī’ino rahi ra.</div><div class="francais">12 oui, et cela parce qu’ils dégénéreront dans l’incrédulité et tomberont dans les œuvres des ténèbres, et dans la lasciveté, et dans toutes sortes d’iniquités ; oui, je te dis que parce qu’ils pécheront contre une si grande lumière et une si grande connaissance, oui, je te dis qu’à partir de ce jour-là, même la quatrième génération ne passera pas avant que cette grande iniquité ne se produise.</div></div><div class="verse-container"><div class="tahitien">13 ’E ’ia tae mai taua mahana rahi ra, inaha, ’ua fātata roa ho’i te tau e tae mai ai, ’aita roa ïa taua mau ta’ata ra ’e ’aore rā te hua’ai o taua mau ta’ata ra ’o tei tai’ohia i teie nei i rotopū i te mau ta’ata o Nephi, e tai’o-fa’ahou-hia i rotopū i te mau ta’ata o Nephi.</div><div class="francais">13 Et lorsque ce grand jour viendra, voici, le temps viendra bientôt où ceux qui sont maintenant, ou la postérité de ceux qui sont maintenant comptés parmi le peuple de Néphi, ne seront plus comptés parmi le peuple de Néphi.</div></div><div class="verse-container"><div class="tahitien">14 ’Āre’a te toe’a ’o tē ’ore e pau i taua mahana rahi ri’ari’a ra, e tai’ohia ïa rātou i rotopū i te mau ’āti Lamana, ’e e riro ho’i mai ia rātou te huru, maori rā te tahi pae iti ’o tē parauhia e mau pipi nā te Fatu ; ’e ’ua tāpapa atu te mau ’āti Lamana ia rātou ē tae roa ’ua pau roa rātou. ’E i teienei, nō te mau ’ohipa ’ī’ino, e tupu iho ā teie nei tohura’a.</div><div class="francais">14 Mais quiconque demeure, et ne périt pas en ce jour grand et redoutable, sera compté parmi les Lamanites, et deviendra semblable à eux, tous sauf quelques-uns, qui seront appelés les disciples du Seigneur, et ceux-là, les Lamanites les poursuivront jusqu’à ce qu’ils soient frappés d’extinction. Et maintenant, c’est à cause de l’iniquité que cette prophétie s’accomplira.</div></div><div class="verse-container"><div class="tahitien">15 ’E i teienei, i muri a’era, ’ia oti a’era tā Alama paraura’a atu i teie mau mea ia Helamana, ’ua ha’amaita’i atu ra ’oia iāna, ’e i te tahi atu o tāna mau tamari’i tamāroa ; ’e ’ua ha’amaita’i ato’a ’oia i te fenua nō te maita’i o te feiā parauti’a.</div><div class="francais">15 Et alors, il arriva que lorsqu’il eut dit ces choses à Hélaman, Alma le bénit, et aussi ses autres fils ; et il bénit aussi la terre pour l’amour des justes.</div></div><div class="verse-container"><div class="tahitien">16 ’E ’ua parau atu ra ’oia : Tē nā ’ō mai ra ho’i te Fatu te Atua—E ’anatemahia te fenua nei, ’oia ïa, teie nei fenua, i te mau nūna’a ato’a, i te mau ’ōpū ato’a, i te mau reo ato’a, ’e i te mau ta’ata ato’a, ’o tē rave i te parauti’a ’ore, ’e ’o tei ’ī roa i te reira, ’e e ha’amouhia ïa rātou ; ’e mai tā’u i parau a’enei, e nā-reira-hia ïa ; e ’anatemara’a ho’i teie ’e te ha’amaita’ira’a ho’i nā te Atua i ni’a i te fenua nei, ’e ’aita roa e ti’a i te Fatu ’ia hi’o noa atu i te hara ma te fa’ati’a i te hō’ē vāhi iti a’e nō te reira.</div><div class="francais">16 Et il dit : Ainsi dit le Seigneur Dieu : Maudit sera le pays, oui, ce pays, pour toutes les nations, tribus, langues et peuples qui font le mal, pour leur destruction, lorsqu’ils seront pleinement mûrs ; et il en sera comme je l’ai dit : car telle est la malédiction et la bénédiction de Dieu sur le pays, car le Seigneur ne peut considérer le péché avec la moindre indulgence.</div></div><div class="verse-container"><div class="tahitien">17 ’E i teienei, ’ia oti a’era tā Alama paraura’a i teie mau parau, ’ua ha’amaita’i atu ra ’oia i te ’ēkālesia, ’oia ïa, ’ia rātou ato’a ’o tei tāmau māite i te fa’aro’o, mai taua atu taime ra.</div><div class="francais">17 Et alors, quand il eut dit ces paroles, Alma bénit l’Église, oui, tous ceux qui, à partir de ce moment-là, demeureraient fermes dans la foi.</div></div><div class="verse-container"><div class="tahitien">18 E fa’aoti a’era Alama i te reira, ’ua reva atu ra ’oia i rāpae i te fenua ra nō Zarahemela, mai te mea ra ē, tē haere atu ra ’oia i te fenua ra nō Meleke. ’E i muri a’era, ’aita e parau i fa’aro’o-fa’ahou-hia nō ni’a iāna ; ’aita ato’a mātou i ’ite i tōna pohera’a ’e tōna hunara’a.</div><div class="francais">18 Et lorsqu’il eut fait cela, Alma quitta le pays de Zarahemla, comme pour aller au pays de Mélek. Et il arriva qu’on n’entendit plus jamais parler de lui ; nous ne savons rien de sa mort ni de son ensevelissement.</div></div><div class="verse-container"><div class="tahitien">19 Inaha, teie tā mātou i ’ite, e ta’ata parauti’a ’oia ; ’e ’ua parare atu ra te parau i roto i te ’ēkālesia ē ’ua ’āfa’i-’ē-hia atu ’oia e te Vārua, ’e ’aore rā ’ua hunahia e te rima o te Fatu mai ia Mose ra. Inaha rā, tē nā ’ō mai ra te mau pāpa’ira’a mo’a ē, ’ua rave ’ē atu te Fatu ia Mose iāna ihora ; ’e tē mana’o nei mātou ē, ’ua rave-ato’a-hia Alama e te vārua iāna ihora ; nō reira, ’aita roa mātou i ’ite nō ni’a i tōna pohera’a ’e tōna hunara’a.</div><div class="francais">19 Voici, ce que nous savons, c’est que c’était un juste ; et le bruit se répandit dans l’Église qu’il avait été enlevé par l’Esprit, ou enseveli par la main du Seigneur, tout comme Moïse. Mais voici, les Écritures disent que le Seigneur prit Moïse à lui ; et nous pensons qu’il aussi reçu Alma en esprit à lui ; nous ne savons donc rien de sa mort ni de son ensevelissement.</div></div><div class="verse-container"><div class="tahitien">20 ’E i teienei, i muri a’era, i te ha’amatara’a nō te ’ahuru ’e ma iva o te matahiti nō te fa’aterera’a a te mau ha’avā i ni’a i te mau ta’ata o Nephi, ’ua haere atu ra Helamana i rotopū i te mau ta’ata ’e ’ua poro haere atu ra i te parau ia rātou.</div><div class="francais">20 Et alors, il arriva, au commencement de la dix-neuvième année du règne des juges sur le peuple de Néphi, qu’Hélaman alla parmi le peuple lui annoncer la parole.</div></div><div class="verse-container"><div class="tahitien">21 Inaha ho’i, nō tā rātou mau ’arora’a i te mau ’āti Lamana ’e tā rātou mau mārōra’a ’e te mau ’ōrurehau ho’i i tupu i rotopū i te mau ta’ata, ’ua ti’a roa ’ia a’ohia atu te parau a te Atua i rotopū ia rātou, ’oia ïa, ’e ’ia fa’atupuhia te fa’a’āfarora’a i roto i te ’ēkālesia tā’āto’a.</div><div class="francais">21 Car voici, à cause de leurs guerres avec les Lamanites et des nombreuses petites dissensions et des troubles qui avaient été parmi le peuple, il devenait opportun d’annoncer la parole de Dieu parmi eux, oui, et d’établir une réglementation dans toute l’Église.</div></div><div class="verse-container"><div class="tahitien">22 Nō reira, ’ua haere atu ra Helamana e tōna mau taea’e e fa’ati’a fa’ahou i te ’ēkālesia i roto i te mau fenua ato’a, ’oia ïa, i roto i te mau ’oire ato’a ē ’ati noa a’e te fenua i pārahihia ’e te mau ’āti Nephi. ’E i muri a’era, ’ua mā’iti rātou i te mau tahu’a ’e te mau ’orometua ē ’ati noa a’e te fenua i roto i te mau ’āma’a ato’a o te ’ēkālesia.</div><div class="francais">22 C’est pourquoi, Hélaman et ses frères allèrent établir de nouveau l’Église dans tout le pays, oui, dans toutes les villes, dans tout le pays qui était possédé par le peuple de Néphi. Et il arriva qu’ils désignèrent des prêtres et des instructeurs dans tout le pays, sur toutes les Églises.</div></div><div class="verse-container"><div class="tahitien">23 ’E i teienei, i muri a’era, ’ia fa’aoti a’era Helamana ’e tōna ra mau taea’e i te mā’iti i te mau tahu’a ’e te mau ’orometua i roto i te mau ’āma’a o te ’ēkālesia, ’ua tupu te ’āmahamahara’a i rotopū ia rātou, ’e ’aita rātou i ha’apa’o i te mau parau a Helamana ’e tā tōna ra mau taea’e.</div><div class="francais">23 Et alors, il arriva que lorsque Hélaman et ses frères eurent désigné des prêtres et des instructeurs pour diriger les Églises, il se produisit une dissension parmi eux, et ils ne voulurent pas prêter attention aux paroles d’Hélaman et de ses frères ;</div></div><div class="verse-container"><div class="tahitien">24 ’Āre’a rā ’ua tupu rahi tō rātou te’ote’o, ’e ’ua fa’ateitei ihora rātou i tō rātou ’ā’au nō tā rātou mau tao’a rahi roa ; nō reira ’ua riro rātou ’ei feiā tao’a rahi i tō rātou iho hi’ora’a, ’e ’aita ho’i rātou i ha’apa’o i tā rātou mau parau, ’e i haere ma te parauti’a i mua i te Atua.</div><div class="francais">24 mais ils devinrent orgueilleux, enflés dans leur cœur à cause de leur richesse extrêmement grande ; c’est pourquoi ils devinrent riches à leurs propres yeux, et ils ne voulurent pas prêter attention à leurs paroles pour marcher en droiture devant Dieu.</div></div>
    <div class="verse-container introduction"><div class="tahitien">’Ua fa’atupu ’Amalikia i te hō’ē ’ōpuara’a ’ino ’ia riro ’ei ari’i—’Ua huti Moroni i te reva nō te ti’amāra’a i ni’a—’Ua fa’aitoito ’oia i te mau ta’ata ’ia pāruru i tā rātou ha’apa’ora’a—’Ua pi’ihia te mau ta’ata i ti’aturi mau e mau Cherisetiano—E fa’ahereherehia te toe’a o te hua’ai o Iosepha—’Ua horo ’ē atu ’Amalikia ’e te mau ta’ata fa’atupu pe’ape’a i te fenua ra nō Nephi—’Ua taparahihia te mau ta’ata ’o tei ’ore i pāturu i te tumu nō te ti’amāra’a. Fātata 73–72H.M.</div><div class="francais">Amalickiah conspire pour être roi — Moroni dresse l’étendard de la liberté — Il rallie le peuple pour que celui-ci défende sa religion — Les vrais croyants sont appelés chrétiens — Un reste de Joseph sera préservé — Amalickiah et les dissidents fuient au pays de Néphi — Ceux qui ne veulent pas soutenir la cause de la liberté sont mis à mort. Vers 73–72 av. J.-C.</div></div>
    <p>
        <a href="chapter_9_44.html">Chapitre précédent</a> | 
        <a href="chapter_9_46.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
