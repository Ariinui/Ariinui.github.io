
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mosiah Chapitre 16</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Mosiah</h1>
            <h2>Mosiah Chapitre 16</h2>
            <div class="verse-container"><div class="tahitien">1 ’E i teienei, i muri a’era, ’ia oti a’era tā Abinadi paraura’a i teie nei mau parau, ’ua fa’atoro atu ra ’oia i tōna rima, ’e ’ua nā ’ō atu ra : Tē vai ra te taime e ’ite ai te mau ta’ata ato’a i te fa’aorara’a a te Fatu ; ’ei reira tō te mau nūna’a ato’a, ’e tō te mau ’ōpū ato’a, ’e tō te mau reo ato’a, ’e te mau ta’ata ato’a e ’ite ai te mata ’e te mata ’e e fā’i ai i mua i te Atua ē, e mea parauti’a tāna ra mau ha’avāra’a.</div><div class="francais">1 Et alors, il arriva que lorsqu’il eut dit ces paroles, Abinadi étendit la main et dit : Le temps viendra où tous verront le salut du Seigneur ; où toute nation, famille, langue et peuple verra de ses propres yeux et confessera devant Dieu que ses jugements sont justes.</div></div><div class="verse-container"><div class="tahitien">2 ’E i reira te feiā parauti’a ’ore e hurihia ai i rāpae ma te ’auē, ’e te ’oto ’e te autā, ’e te ’au’au i tō rātou niho ; ’e ’ua ro’ohia rātou i teie nei mau mea nō te mea ’aita rātou i ha’apa’o i te reo o te Fatu ; nō reira ’aita te Fatu e fa’aora ia rātou.</div><div class="francais">2 Et alors, les méchants seront chassés, et ils auront sujet de hurler, et de pleurer, et de se lamenter, et de grincer des dents ; et cela, parce qu’ils n’ont pas voulu écouter la voix du Seigneur ; c’est pourquoi le Seigneur ne les rachète pas.</div></div><div class="verse-container"><div class="tahitien">3 ’E nō te hina’aro pae tino ho’i rātou ’e nō te diabolo, ’e e mana tō te diabolo i ni’a ia rātou ; ’oia ïa, ’o taua ’ōphī tahito ra tei ha’avare i tō tātou nā metua mātāmua ra, ’o te tumu ïa nō tō rāua hi’ara’a ; ’e ’o te reira ho’i te tumu i riro ai te mau ta’ata ato’a ’ei mea hina’aro i tō te ao nei, i tō te tino, ’e i tā te diabolo, ma te ’ite i te maita’i ’e te ’ino, ’e ’a auraro ai i te diabolo ra.</div><div class="francais">3 Car ils sont charnels et diaboliques, et le diable pouvoir sur eux ; oui, ce vieux serpent qui séduisit nos premiers parents, ce qui fut la cause de leur chute ; ce qui fut la cause pour laquelle toute l’humanité devint charnelle, sensuelle, diabolique, discernant le mal du bien, s’assujettissant au diable.</div></div><div class="verse-container"><div class="tahitien">4 ’E nā reira ho’i te mau ta’ata ato’a i te mo’e ; ’E inaha, ’ua mo’e rātou ē a muri noa atu ’āhiri ’aita te Atua i fa’aora i tōna ra mau ta’ata i roto i tō rātou huru mo’era’a ’e te hi’ara’a.</div><div class="francais">4 Ainsi toute l’humanité fut perdue ; et voici, elle aurait été perdue à jamais, si Dieu n’avait pas racheté son peuple de son état perdu et déchu.</div></div><div class="verse-container"><div class="tahitien">5 ’A ha’amana’o rā ē, ’o ’oia ’o tē onoono noa i roto i tōna iho huru tāhuti ra, ’e ’a tāmau noa ai i te haere nā ni’a i te ’ē’a o te hara ’e te mārō i te Atua, e vai noa ’oia i roto i tōna huru hi’ara’a, ’e tei raro a’e ’oia i te mana o te diabolo. Nō reira, tē vai ra ïa ’oia mai te au ra ē, ’aita e fa’aorara’a i ha’apa’ohia ra, ’e e ’enemi ïa ’oia nō te Atua ; e ’enemi ato’a ho’i te diabolo nō te Atua.</div><div class="francais">5 Mais souvenez-vous que celui qui persiste dans sa nature charnelle et continue dans les voies du péché et de la rébellion contre Dieu reste dans son état déchu, et le diable tout pouvoir sur lui. C’est pourquoi il est comme si aucune rédemption n’avait été faite, étant ennemi de Dieu ; et le diable, lui aussi, est ennemi de Dieu.</div></div><div class="verse-container"><div class="tahitien">6 ’E i teienei, ’āhiri ’aita te Mesia i tae mai i te ao nei, ’aita ato’a e fa’aorara’a. Tē parauhia nei te reira nō ni’a i te mau mea e tae mai, mai te mea ra ē ’ua tupu mau te reira i teienei.</div><div class="francais">6 Et maintenant, si le Christ n’était pas venu dans le monde (parlant des choses à venir comme si elles étaient déjà venues), il n’aurait pu avoir de rédemption.</div></div><div class="verse-container"><div class="tahitien">7 ’E ’āhiri ’aita te Mesia i ti’afa’ahou mai mai te pohe mai, ’e ’aore rā i hahae i te mau tā’amu nō te pohe ra ’ia ’ere tō te mēnema rē, ’ia ’ore ho’i tō te pohe e tara, ’aita roa ïa e ti’afa’ahoura’a i reira.</div><div class="francais">7 Et si le Christ n’était pas ressuscité d’entre les morts, ou s’il n’avait pas rompu les liens de la mort, afin que la tombe n’ait pas de victoire, et que la mort n’ait pas d’aiguillon, il n’aurait pu avoir de résurrection.</div></div><div class="verse-container"><div class="tahitien">8 Tē vai ra rā te ti’afa’ahoura’a, nō reira ’aita tō te mēnema e rē ; ’e te tara o te pohe, ’ua horomi’ihia ïa i te Mesia ra.</div><div class="francais">8 Mais il a une résurrection ; c’est pourquoi la tombe n’a pas de victoire, et l’aiguillon de la mort est englouti dans le Christ.</div></div><div class="verse-container"><div class="tahitien">9 ’O ’oia te māramarama ’e te ora o te ao nei ; ’oia ïa, te hō’ē māramarama hope ’ore, ’o tē ’ore roa e pōiri ; ’oia ïa, ’o te ora hope ’ore ato’a ïa, ’e ’aita roa e pohe fa’ahou.</div><div class="francais">9 Il est la lumière et la vie du monde ; oui, une lumière qui est sans fin, qui ne peut jamais être obscurcie ; oui, et aussi une vie qui est sans fin, de sorte qu’il ne peut plus avoir de mort.</div></div><div class="verse-container"><div class="tahitien">10 ’E teie nei tino tāhuti, e riro ïa ’ei tino tāhuti ’ore, ’e teie nei tino pohe noa, e riro ïa ’ei tino pohe ’ore, ’e e fa’ati’ahia i mua i te ha’avāra’a a te Atua, ’ia ha’avāhia e ana mai te au i tā rātou ra mau ’ohipa, mai te mea e mea maita’i te reira ’e ’aore rā mai te mea e mea ’ino te reira—</div><div class="francais">10 Même ce corps mortel revêtira l’immortalité, et cette corruption revêtira l’incorruptibilité et comparaîtra devant la barre de Dieu, pour être jugée par lui selon ses œuvres, qu’elles soient bonnes ou qu’elles soient mauvaises :</div></div><div class="verse-container"><div class="tahitien">11 ’O tei maita’i ra, i te ti’afa’ahoura’a nō te ora hope ’ore ’e te ’oa’oa hope ’ore ; ’e ’o tei ’ino ra, i te ti’afa’ahoura’a i te pohe hope ’ore ; i te tu’ura’ahia atu i te diabolo, ’o tei fa’aauraro ia rātou, ’o te pohe ïa—</div><div class="francais">11 si elles sont bonnes, pour la résurrection de la vie et du bonheur sans fin ; et si elles sont mauvaises, pour la résurrection de la damnation sans fin, étant livrés au diable, qui les assujettis, ce qui est la damnation —</div></div><div class="verse-container"><div class="tahitien">12 I haere noa rātou nā roto i tō rātou iho mau hina’aro pae tino ’e mau mana’o pae tino ; ma te ’ore roa e ti’aoro atu i te Fatu ’a fa’atoro noa mai ai ’oia i tōna rima aroha ia rātou ra ; ’e ’ua fa’atoro-noa-hia mai ho’i te rima aroha ia rātou ’e ’aita rā rātou e fāri’i atu ; ’ua a’ohia rātou nō ni’a i tā rātou mau ’ohipa ’ī’ino ’e ’aita roa rātou i fa’aru’e ’ē atu i te reira ; ’e ’ua fa’auehia rātou ’ia tātarahapa ’e ’aita roa rātou i tātarahapa.</div><div class="francais">12 Étant allés selon leur propre volonté et leurs propres désirs charnels ; n’ayant jamais invoqué le Seigneur tandis que les bras de la miséricorde étaient étendus vers eux ; car les bras de la miséricorde étaient étendus vers eux, et ils n’ont pas voulu ; étant avertis de leurs iniquités, et cependant ils n’ont pas voulu s’en éloigner ; et ils ont reçu le commandement de se repentir, et cependant ils n’ont pas voulu se repentir.</div></div><div class="verse-container"><div class="tahitien">13 ’E i teienei, ’aita ānei e ti’a ia ’outou ’ia rurutaina ’e ’ia tātarahapa i tā ’outou mau hara, ’e ’ia ha’amana’o ho’i ē, nā roto i te Mesia ana’e ra e fa’aorahia ai ’outou ?</div><div class="francais">13 Et maintenant, ne devriez-vous pas trembler et vous repentir de vos péchés, et vous souvenir que ce n’est que dans le Christ et par son intermédiaire que vous pouvez être sauvés ?</div></div><div class="verse-container"><div class="tahitien">14 Nō reira, mai te mea e ha’api’i atu ’outou i te ture a Mose ra, ’a ha’api’i ato’a atu ē ’ua riro te reira ’ei ata nō te mau mea e tupu a muri atu—</div><div class="francais">14 C’est pourquoi, si vous enseignez la loi de Moïse, enseignez aussi qu’elle est une ombre des choses qui sont à venir —</div></div><div class="verse-container"><div class="tahitien">15 ’A ha’api’i atu ia rātou ē, e tae mai te fa’aorara’a nā roto mai i te Mesia i te Fatu, ’o te Metua mure ’ore mau ho’i ’oia. ’Āmene.</div><div class="francais">15 Enseignez-leur que la rédemption vient par le Christ, le Seigneur, qui est le Père éternel même. Amen.</div></div>
            <div class="verse-container introduction"><div class="tahitien">’Ua ti’aturi ’e ’ua pāpa’i Alama i te mau parau a Abinadi—’Ua pohe Abinadi i roto i te auahi—’Ua tohu ’oia nō ni’a i te ma’i ’e te pohe auahi e tae mai i ni’a i te mau ta’ata i taparahi iāna. Fātata 148H.M.</div><div class="francais">Alma croit aux paroles d’Abinadi et les écrit — Abinadi subit la mort par le feu — Il prophétise la maladie et la mort par le feu contre ses meurtriers. Vers 148 av. J.-C.</div></div>
            <nav class="chapter-nav">
                <a href="chapter_8_15.html">Chapitre précédent</a> | 
                <a href="chapter_8_17.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
