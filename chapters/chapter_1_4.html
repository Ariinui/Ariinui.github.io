
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 4</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 4</h2>
    <div class="verse-container"><div class="tahitien">1 ’E i muri a’era, ’ua parau atu ra vau i tō’u mau tua’ana, nā ’ō atu ra : Mai e haere fa’ahou tātou i ni’a, i Ierusalema ra, ’e ’ia itoito ho’i tātou i te ha’apa’ora’a i te mau fa’auera’a a te Fatu ; inaha ho’i, ’ua hau atu tōna pūai i tō te ao ato’a nei, ’e nō te aha ho’i tōna pūai i ’ore ai i hau atu i tō Labana ’e i tō tōna mau ta’ata e pae ’ahuru, ’oia ïa, ’e i tō tōna mau ’ahurura’a ho’i i te tauatini ?</div><div class="francais">1 Et il arriva que je parlai à mes frères, disant : Remontons à Jérusalem et soyons fidèles à garder les commandements du Seigneur ; car voici, il est plus puissant que toute la terre ; pourquoi ne serait-il pas plus puissant que Laban et ses cinquante, oui, ou même que ses dizaines de milliers ?</div></div><div class="verse-container"><div class="tahitien">2 Nō reira e haere tātou i ni’a ; ’e ’ia itoito tātou mai ia Mose ra ; ’oia mau, nāna ho’i i parau atu i te mau pape nō te miti ’Ute’ute, ’e ’ua ta’a ’ē atu ra rātou i terā pae ’e i terā pae, ’e ’ua haere mai ra tō tātou mau metua nā roto mai, mai te tītīra’a mai, nā ni’a i te repo marō ra, ’e ’ua pe’e mai ra te mau nu’u fa’ehau o Phara’o ia rātou ’e ’ua paremo ihora rātou i roto i te mau pape nō te miti ’Ute’ute ra.</div><div class="francais">2 C’est pourquoi, montons, soyons forts comme Moïse, car, en vérité, il parlé aux eaux de la mer Rouge, et elles se sont séparées çà et là, et nos pères ont traversé et sont sortis de captivité à pied sec, et les armées du Pharaon ont suivi et ont été noyées dans les eaux de la mer Rouge.</div></div><div class="verse-container"><div class="tahitien">3 I teienei inaha, ’ua ’ite ’ōrua ē, e parau mau ana’e te reira ; ’e ’ua ’ite ato’a ho’i ’ōrua ē, ’ua paraparau mai te hō’ē melahi ia ’ōrua na ; nō reira e ti’a ānei ia ’ōrua ’ia fē’a’a ? Mai e haere tātou i ni’a ; e ti’a ho’i i te Fatu ’ia fa’aora ia tātou, mai tāna i fa’aora i tō tātou mau metua, ’e ’ia ha’amou ho’i ia Labana, mai tāna i ha’amou i tō ’Aiphiti ra.</div><div class="francais">3 Or voici, vous savez que cela est vrai, et vous savez aussi qu’un ange vous parlé ; pouvez-vous donc douter ? Montons : le Seigneur est capable de nous délivrer, comme il délivré nos pères, et de faire périr Laban, comme il fait périr les Égyptiens.</div></div><div class="verse-container"><div class="tahitien">4 I teienei, i muri iho i tō’u paraura’a atu i teie mau parau, tē riri noa ra ā rāua, ’e ’ua amuamu noa mai ā ; ’ua pe’e mai rā rāua iā’u ē tae noa atu i rāpae’au i te ’āua i Ierusalema ra.</div><div class="francais">4 Or, lorsque j’eus dit ces paroles, ils étaient encore furieux et continuaient à murmurer ; néanmoins, ils montèrent derrière moi jusqu’à ce que nous fussions arrivés en dehors des murailles de Jérusalem.</div></div><div class="verse-container"><div class="tahitien">5 E ru’i ihora ; ’e ’ua fa’aue atu ra vau ’ia fa’atāpuni rātou ia rātou iho i rāpae’au i te ’āua. E i muri iho i tō rātou fa’atāpunira’a ia rātou iho, ’ua haere huna atu ra vau, ’o Nephi, i roto i te ’oire, e haere ti’a atu ra i te fare o Labana ra.</div><div class="francais">5 Et c’était la nuit ; et je les fis se cacher à l’extérieur des murailles. Et lorsqu’ils se furent cachés, moi, Néphi, je me glissai à l’intérieur de la ville et je m’avançai vers la maison de Laban.</div></div><div class="verse-container"><div class="tahitien">6 ’E ’ua arata’ihia vau e te Vārua, ’e ’aore au i ’ite nā mua roa i te mau mea tā’u e ti’a ’ia rave.</div><div class="francais">6 Et j’étais conduit par l’Esprit, ne sachant pas d’avance ce que j’allais faire.</div></div><div class="verse-container"><div class="tahitien">7 ’Āre’a rā ’ua haere atu vau, ’e ’ia fātata atu vau i te fare o Labana, ’ua ’ite ihora vau i te hō’ē ta’ata, ’e i ma’iri ’oia i raro i te repo i mua iho iā’u ra, nō te mea ’ua ta’ero ’oia i te uaina.</div><div class="francais">7 Néanmoins, je m’avançai et, comme j’arrivais près de la maison de Laban, je vis un homme, et il était tombé par terre devant moi, car il était ivre de vin.</div></div><div class="verse-container"><div class="tahitien">8 ’E ’ia tae atu vau iāna ra, ’ua ’ite ihora vau ē, ’o Labana ïa.</div><div class="francais">8 Et lorsque j’arrivai à lui, je découvris que c’était Laban.</div></div><div class="verse-container"><div class="tahitien">9 ’E ’ua hi’o ihora vau i tāna ’o’e, ’e ’ua unuhi a’era vau i te reira mai tōna vaira’a ; e ’auro mau te tāpe’ara’a o taua ’o’e ra, ’e e mea maita’i roa ho’i te hāmanira’a, ’e ’ua ’ite ihora ho’i au i te tipi o taua ’o’e ra, e mea hāmanihia ïa i te ’āuri tao’a rahi.</div><div class="francais">9 Et je vis son épée, et je la tirai de son fourreau ; et sa poignée était d’or pur, et son exécution était extrêmement fine, et je vis que sa lame était de l’acier le plus précieux.</div></div><div class="verse-container"><div class="tahitien">10 ’E i muri a’era, ’ua fa’ahepo mai ra te Vārua iā’u ’ia taparahi ia Labana ; ’ua parau ihora rā vau i roto i tō’u ’ā’au ē : ’aore roa ā vau i ha’amani’i i te toto o te ta’ata. ’E ’ua ’ōtohe ihora vau ’e ’aore ho’i au i hina’aro i te taparahi iāna.</div><div class="francais">10 Et il arriva que je fus contraint par l’Esprit de tuer Laban ; mais je dis en mon cœur : Jamais à aucun moment je n’ai versé le sang de l’homme. Et je reculais et souhaitais ne pas devoir le tuer.</div></div><div class="verse-container"><div class="tahitien">11 ’E ’ua parau fa’ahou mai ra te Vārua iā’u : Inaha, ’ua tu’u mai te Fatu iāna i roto i tō ’oe nā rima. ’Oia ïa, ’ua ’ite ato’a ho’i au ē, ’e ’ua tītau ’oia ’ia rave ’ē atu i tō’u nei ora ; ’oia ïa, ’e ’aore ’oia i hina’aro ’ia fa’aro’o i te mau fa’auera’a a te Fatu ; ’e ’ua haru ato’a ho’i ’oia i tā mātou tao’a.</div><div class="francais">11 Et l’Esprit me dit encore : Voici, le Seigneur l’a livré entre tes mains. Oui, et je savais aussi qu’il avait cherché à m’ôter la vie ; oui, et il ne voulait pas écouter les commandements du Seigneur, et il s’était également emparé de nos biens.</div></div><div class="verse-container"><div class="tahitien">12 ’E i muri a’era, ’ua parau fa’ahou mai ra te Vārua iā’u : ’A taparahi iāna, ’ua tu’u mai ho’i te Fatu iāna i roto i tō ’oe nā rima ;</div><div class="francais">12 Et il arriva que l’Esprit me dit encore : Tue-le, car le Seigneur l’a livré entre tes mains ;</div></div><div class="verse-container"><div class="tahitien">13 Inaha, e ha’apohe te Fatu i te feiā parauti’a ’ore nō te fa’atupu i tāna ra mau ’ōpuara’a parauti’a. E mea maita’i a’e ’ia pohe te hō’ē ta’ata, ’eiaha rā te hō’ē nūna’a ’ia haere paruparu ’e ’ia pohe i roto i te ti’aturi ’ore.</div><div class="francais">13 voici, le Seigneur fait mourir les méchants pour accomplir ses justes desseins. Il vaut mieux qu’un seul homme périsse que de laisser une nation dégénérer et périr dans l’incrédulité.</div></div><div class="verse-container"><div class="tahitien">14 ’E i teienei, ’ia fa’aro’o a’era vau, ’o Nephi, i taua mau parau ra, ’ua ha’amana’o ihora vau i te mau parau tā te Fatu i parau mai iā’u i roto i te mēdēbara, i te nā-’ō-ra’a mai ē : Mai te mea e ha’apa’o tō ’oe ra hua’ai i tā’u mau fa’auera’a, e manuia rātou i ni’a i te fenua i fafauhia ra.</div><div class="francais">14 Et alors, lorsque moi, Néphi, j’eus entendu ces paroles, je me rappelai les paroles que le Seigneur m’avait dites dans le désert : Si ta postérité garde mes commandements, elle prospérera dans la terre de promission .</div></div><div class="verse-container"><div class="tahitien">15 ’Oia ïa, ’e ’ua mana’o ato’a ihora ho’i au ē, e’ita e ti’a ia rātou ’ia ha’apa’o i te mau fa’auera’a a te Fatu mai te au i te ture a Mose ra, maori rā ’ua roa’a ia rātou te ture.</div><div class="francais">15 Oui, et je pensai aussi qu’elle ne pourrait pas garder les commandements du Seigneur selon la loi de Moïse, si elle n’avait pas la loi.</div></div><div class="verse-container"><div class="tahitien">16 ’E ’ua ’ite ato’a ho’i au ē, ’ua ’ō’otihia te ture i ni’a i te mau ’api veo.</div><div class="francais">16 Et je savais aussi que la loi était gravée sur les plaques d’airain.</div></div><div class="verse-container"><div class="tahitien">17 ’E ’oia ato’a, ’ua ’ite au ē ’o teie te tumu te Fatu i tu’u mai ai ia Labana i roto i tō’u rima—’ia roa’a mai iā’u te mau pāpa’a parau mai te au i tāna ra mau fa’auera’a.</div><div class="francais">17 Et en outre, je savais que le Seigneur avait livré Laban entre mes mains pour que j’obtienne les annales selon ses commandements.</div></div><div class="verse-container"><div class="tahitien">18 Nō reira, ’ua ha’apa’o vau i te reo o te Vārua, ’e ’ua rave ihora vau ia Labana nā te rouru o te upo’o ra, ’e ’ua tāpū ’ē atu ra vau i tōna upo’o i tāna ihora ’o’e.</div><div class="francais">18 C’est pourquoi, j’obéis à la voix de l’Esprit, et pris Laban par les cheveux, et lui coupai la tête avec son épée .</div></div><div class="verse-container"><div class="tahitien">19 ’E oti a’era tōna upo’o i te tāpū-’ē-hia atu e au i tāna ihora ’o’e, ’ua rave ihora vau i te mau ’ahu o Labana ’e ’ua tu’u ihora i te reira i ni’a i tō’u iho tino ; ’oia ïa i te tā’āto’ara’a o te ’ahu ; ’e ’ua tātua ihora ho’i au i tōna ’ahu tama’i i tō’u tau’upu.</div><div class="francais">19 Et lorsque je lui eus coupé la tête avec son épée, je pris les vêtements de Laban et m’en revêtis complètement le corps ; et je mis son armure à ma ceinture.</div></div><div class="verse-container"><div class="tahitien">20 ’E oti a’era te reira i te ravehia e au, ’ua haere atu ra vau i te fare vaira’a tao’a a Labana. ’E i tō’u haerera’a atu i te fare vaira’a tao’a a Labana ra, inaha, ’ua ’ite atu ra vau i te tāvini o Labana e tei iāna ra te mau tāviri nō te fare vaira’a tao’a. ’E ’ua fa’aue atu ra vau iāna ma te reo o Labana, ’ia haere māua i roto i te fare vaira’a tao’a.</div><div class="francais">20 Et lorsque j’eus fait cela, je me rendis au trésor de Laban. Et tandis que je me rendais vers le trésor de Laban, voici, je vis le serviteur de Laban qui avait les clefs du trésor. Et je lui commandai, avec la voix de Laban, de m’accompagner dans le trésor.</div></div><div class="verse-container"><div class="tahitien">21 ’E ’ua mana’o ihora ’oia ē, ’o vau tōna fatu ra, ’o Labana, nō te mea ’ua ’ite mai ’oia i te mau ’ahu ’e te ’o’e ho’i tei tātuahia i tō’u ra tau’upu.</div><div class="francais">21 Et il pensa que j’étais son maître, Laban, car il voyait les vêtements et aussi l’épée que j’avais mise à ma ceinture.</div></div><div class="verse-container"><div class="tahitien">22 ’E ’ua parau mai ra ’oia iā’u nō ni’a i te feiā pa’ari o te ’āti Iuda, nō te mea ’ua ’ite ’oia ē, i haere nā tōna fatu ra, ’o Labana, i rotopū ia rātou i te ru’i.</div><div class="francais">22 Et il me parla concernant les anciens des Juifs, sachant que son maître, Laban, était sorti de nuit parmi eux.</div></div><div class="verse-container"><div class="tahitien">23 ’E ’ua parau atu ra vau iāna mai te mea ra ē ’o Labana iho.</div><div class="francais">23 Et je lui parlai comme si ç’avait été Laban.</div></div><div class="verse-container"><div class="tahitien">24 ’E ’ua parau ato’a atu ra ho’i au iāna, e hōpoi atu vau i te mau parau i ’ō’otihia i ni’a i te mau ’api veo i tō’u mau tua’ana i rāpae’au mai i te ’āua.</div><div class="francais">24 Et je lui dis aussi que je devais porter les textes qui étaient gravés sur les plaques d’airain à mes frères aînés, qui étaient en dehors des murailles.</div></div><div class="verse-container"><div class="tahitien">25 ’E ’ua fa’aue ato’a atu ho’i au iāna ’ia pe’e mai iā’u.</div><div class="francais">25 Et je lui commandai aussi de me suivre.</div></div><div class="verse-container"><div class="tahitien">26 ’E nō te mea ’ua mana’o ’oia ē tē parau ra vau nō ni’a i te mau taea’e o te ’ēkālesia, ’e ’o vau iho ā ’o Labana ’o tā’u i taparahi ra, nō reira ’ua pe’e mai ’oia iā’u.</div><div class="francais">26 Et lui, pensant que je parlais des frères de l’Église, et que j’étais vraiment ce Laban que j’avais tué, c’est pourquoi, il me suivit.</div></div><div class="verse-container"><div class="tahitien">27 ’E ’ua parau pinepine mai ’oia iā’u nō ni’a i te feiā pa’ari o te ’āti Iuda ra, ’a haere atu ai au i tō’u ra mau tua’ana i rāpae’au mai i te ’āua ra.</div><div class="francais">27 Et il me parla de nombreuses fois des anciens des Juifs, tandis que je me rendais auprès de mes frères qui étaient en dehors des murailles.</div></div><div class="verse-container"><div class="tahitien">28 ’E i muri a’era, i tō Lamana ’itera’a mai iā’u, ’ua mata’u roa ihora ’oia, ’e ’o Lemuela, ’e ’o Samu ato’a ho’i. ’E ’ua horo ’ē atu ra rātou mai mua atu iā’u ra ; i mana’o ho’i rātou ē, ’o Labana ïa, ’e ’ua taparahi ’oia iā’u, ’e tē tītau ato’a ra ’oia ’ia rave ’ē atu i tō rātou ato’a ra ora.</div><div class="francais">28 Et il arriva que lorsque Laman me vit, il fut extrêmement effrayé, et Lémuel et Sam aussi. Et ils s’enfuirent de ma présence ; car ils pensaient que c’était Laban et qu’il m’avait tué et cherchait aussi à leur ôter la vie.</div></div><div class="verse-container"><div class="tahitien">29 ’E i muri a’era, ’ua pi’i atu ra vau ia rātou, ’e ’ua fa’aro’o mai ra rātou iā’u ; nō reira ’ua fa’aea rātou i te horo ’ē atu mai mua atu i tō’u aro.</div><div class="francais">29 Et il arriva que je les appelai, et ils m’entendirent ; c’est pourquoi ils cessèrent de s’enfuir de ma présence.</div></div><div class="verse-container"><div class="tahitien">30 ’E i muri a’era, ’ia ’ite atu te tāvini o Labana i tō’u ra mau tua’ana, ’ua ha’amata ihora ’oia i te rurutaina, ’e ’ua fātata ho’i ’oia i te horo ’ē atu mai mua atu iā’u, ’e ’ia ho’i atu i te ’oire ra nō Ierusalema.</div><div class="francais">30 Et il arriva que lorsque le serviteur de Laban vit mes frères, il commença à trembler et était sur le point de s’enfuir loin de moi et de retourner à la ville de Jérusalem.</div></div><div class="verse-container"><div class="tahitien">31 ’E i teienei, e ta’ata tino rahi ho’i au, ’o Nephi, ’e ’ua roa’a ato’a ho’i iā’u te pūai rahi o te Fatu, nō reira ’ua haru vau i te tāvini o Labana, ’e ’ua tāpe’a ihora iāna, ’ia ’ore ’oia ’ia horo ’ē atu.</div><div class="francais">31 Et alors, moi, Néphi, étant un homme d’une haute stature et ayant aussi reçu beaucoup de force du Seigneur, je saisis le serviteur de Laban et le tins pour qu’il ne s’enfuît pas.</div></div><div class="verse-container"><div class="tahitien">32 ’E i muri a’era, ’ua parau atu ra vau iāna, mai te mea e ha’apa’o maita’i ’oia i tā’u mau parau, mai te Fatu e ora nei, ’e mai iā’u ho’i e ora nei, e fa’aora ïa mātou iāna mai te mea e ha’apa’o ’oia i tā mātou mau parau.</div><div class="francais">32 Et il arriva que je parlai avec lui, disant que s’il écoutait mes paroles, comme le Seigneur vit et comme je vis, si donc il écoutait nos paroles, nous lui épargnerions la vie.</div></div><div class="verse-container"><div class="tahitien">33 ’E ’ua parau atu ra vau iāna ma te tapu ē, ’eiaha ’oia e mata’u ; ’e e riro ho’i ’oia ’ei ta’ata ti’amā mai ia mātou ato’a te huru, mai te mea e haere atu ’oia i raro i te mēdēbara nā muri ia mātou.</div><div class="francais">33 Et je lui dis, oui, avec serment, qu’il n’avait rien à craindre, qu’il serait un homme libre comme nous, s’il descendait dans le désert avec nous.</div></div><div class="verse-container"><div class="tahitien">34 ’E ’ua parau ato’a atu ra vau iāna, nā ’ō atu ra : ’Oia mau, ’ua fa’aue mai te Atua ia mātou ’ia rave i teie nei ’ohipa ; ’e e’ita ānei i te mea ti’a ia tātou ’ia fa’aitoito i te ha’apa’ora’a i te mau fa’auera’a a te Fatu ? Nō reira, mai te mea e haere ato’a mai ’oe i raro, i te mēdēbara i tō’u ra metua tāne, e vāhi ïa tō ’oe i pīha’i iho ia mātou ra.</div><div class="francais">34 Et je lui parlai aussi, disant : Assurément, le Seigneur nous commandé de faire cette chose ; et ne devons-nous pas être diligents à garder les commandements du Seigneur ? C’est pourquoi, si tu descends dans le désert vers mon père, tu auras une place parmi nous.</div></div><div class="verse-container"><div class="tahitien">35 ’E i muri a’era, ’ua itoito mai Zorama nō te fāri’i i te mau parau tā’u i parau. ’O Zorama ho’i te i’oa o taua tāvini ra ; ’e ’ua fafau mai ’oia ē e haere ato’a mai ’oia i raro i te mēdēbara i tō mātou ra metua tāne. ’Oia ïa, ’e ’ua parau mai ra ’oia ma te tapu ia mātou ē, e pārahi ’oia i pīha’i iho ia mātou mai te reira atu taime.</div><div class="francais">35 Et il arriva que Zoram prit courage en entendant les paroles que je disais. Or, Zoram était le nom du serviteur ; et il promit qu’il descendrait dans le désert vers notre père. Oui, et il nous fit aussi le serment qu’il demeurerait dorénavant avec nous.</div></div><div class="verse-container"><div class="tahitien">36 I teienei, ’ua hina’aro mātou ’ia pārahi mai ’oia i pīha’i iho ia mātou nō teie tumu, ’ia ’ore te ’āti Iuda ’ia ’ite i tō mātou haerera’a i te mēdēbara ra, ’o te a’ua’u mai rātou ia mātou nō te ha’amou roa ia mātou.</div><div class="francais">36 Or, voici pourquoi nous désirions qu’il demeure avec nous : pour que les Juifs ne soient pas informés de notre fuite dans le désert, de peur qu’ils ne nous poursuivent et ne nous fassent périr.</div></div><div class="verse-container"><div class="tahitien">37 ’E i muri a’era, ’ia oti a’era tō Zorama tapura’a ia mātou ra, ’ua ’ore ihora tō mātou horuhoru iāna.</div><div class="francais">37 Et il arriva que lorsque Zoram nous eut fait son serment, nos craintes à son égard cessèrent.</div></div><div class="verse-container"><div class="tahitien">38 ’E i muri a’era, ’ua rave ihora mātou i te mau ’api veo ’e te tāvini o Labana, e haere atu ra i te mēdēbara, ’e tae atu ra i te ti’ahapa o tō mātou ra metua tāne.</div><div class="francais">38 Et il arriva que nous prîmes les plaques d’airain et le serviteur de Laban, et partîmes dans le désert, et voyageâmes vers la tente de notre père.</div></div>
    <div class="verse-container introduction"><div class="tahitien">’Ua amuamu Saria ia Lehi—’Ua ’oa’oa rāua i te ho’ira’a mai tā rāua mau tamari’i tamāroa—’Ua pūpū atu rāua i te mau tusia—Tei roto i te mau ’api veo te mau pāpa’ira’a a Mose ’e tā te mau peropheta—Tē fa’a’ite ra teie mau ’api e hua’ai ’o Lehi nō Iosepha—’Ua tohu Lehi nō ni’a i tōna hua’ai ’e te fa’ahereherera’ahia o te mau ’api. Fātata 600–592H.M.</div><div class="francais">Reproches de Sariah à Léhi — Tous deux se réjouissent du retour de leurs fils — Ils offrent des sacrifices — Les plaques d’airain contiennent les écrits de Moïse et des prophètes — Elles montrent que Léhi est descendant de Joseph — Léhi prophétise concernant sa postérité et concernant la préservation des plaques. Vers 600–592 av. J.-C.</div></div>
    <p>
        <a href="chapter_1_3.html">Chapitre précédent</a> | 
        <a href="chapter_1_5.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
