
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mosiah Chapitre 22</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Mosiah</h1>
            <h2>Mosiah Chapitre 22</h2>
            <div class="verse-container"><div class="tahitien">1 ’E i teienei, i muri a’era, ’ua ha’amata ihora Amona rāua te ari’i ra ’o Limehi i te paraparau atu i te mau ta’ata nāhea rātou ’ia fa’aora ia rātou iho i te fa’atītīra’a ; ’e ’ua ha’aputuputu rāua i te mau ta’ata ato’a i te vāhi hō’ē ; ’e ’ua nā reira rāua ’ia ti’a ia rāua ’ia fāri’i i te reo o te mau ta’ata nō ni’a i taua ’ōpuara’a ra.</div><div class="francais">1 Et alors, il arriva qu’Ammon et le roi Limhi commencèrent à tenir conseil avec le peuple sur la façon de se délivrer de la servitude ; et ils firent même rassembler tout le peuple ; et cela, ils le firent afin d’avoir la voix du peuple à ce sujet.</div></div><div class="verse-container"><div class="tahitien">2 ’E i muri a’era, ’aita roa i ’itea ia rātou te rāve’a nō te fa’aora ia rātou iho i te fa’atītīra’a, maori rā ’ia rave i tā rātou mau vahine ’e te mau tamari’i, ’e tā rātou mau nana māmoe, ’e tā rātou mau nana pua’atoro, ’e tō rātou mau ti’ahapa, ’e ’ia reva atu i roto i te mēdēbara ; nō te rahi o te mau ’āti Lamana, ’aita roa e ti’a i te mau ta’ata o Limehi ’ia tama’i atu ia rātou, nō te mana’ora’a ’ia fa’aora ia rātou iho i te fa’atītīra’a ma te fa’a’ohipa i te ’o’e.</div><div class="francais">2 Et il arriva qu’ils ne purent trouver aucun autre moyen de se délivrer de la servitude que d’emmener leurs femmes et leurs enfants, et leurs troupeaux de gros et de petit bétail, et leurs tentes, et de partir dans le désert, car les Lamanites étaient si nombreux, qu’il était impossible au peuple de Limhi de les combattre, avec l’idée de se délivrer de la servitude par l’épée.</div></div><div class="verse-container"><div class="tahitien">3 I teienei, i muri a’era, ’ua haere atu ra Gideona ’e ti’a atu ra i mua i te ari’i, ’e ’ua nā ’ō atu ra iāna : I teienei, ’e te ari’i, ’ua fa’aro’o pinepine a’enei ’oe i tā’u ra mau parau, ’a tama’i ai tātou i tō tātou mau taea’e, i te mau ’āti Lamana.</div><div class="francais">3 Alors il arriva que Gédéon s’avança, et se tint devant le roi, et lui dit : Or, ô roi, tu as jusqu’à présent écouté de nombreuses fois mes paroles, lorsque nous avons combattu nos frères, les Lamanites.</div></div><div class="verse-container"><div class="tahitien">4 ’E i teienei, e te ari’i, mai te mea ē, ’aita ā ’oe i ’ite iā’u ’ei tāvini faufa’a ’ore, ’e ’ua fa’aro’o a’enei ’oe i tā’u mau parau ato’a, ’e e mea faufa’a ia ’oe na, tē hina’aro nei ïa vau ’ia fa’aro’o ato’a mai ’oe i tā’u nei mau parau i teie taime, ’e e riro vau ’ei tāvini nō ’oe ’e e fa’aora vau i teie nei mau ta’ata i te fa’atītīra’a.</div><div class="francais">4 Et maintenant, ô roi, si tu n’as pas trouvé en moi un serviteur inutile, ou si tu as jusqu’à présent écouté si peu que ce soit mes paroles, et qu’elles ont pu te rendre service, alors je désire que tu écoutes maintenant mes paroles, et je serai ton serviteur, et délivrerai ce peuple de la servitude.</div></div><div class="verse-container"><div class="tahitien">5 ’E ’ua fa’ati’a atu ra te ari’i iāna ’ia paraparau mai. ’E ’ua parau atu ra Gideona iāna :</div><div class="francais">5 Et le roi lui permit de parler. Et Gédéon lui dit :</div></div><div class="verse-container"><div class="tahitien">6 ’A hi’o na i te ’ē’a i muri, ’o tē haere ra nā roto i te patu i muri, i te pae muri o te ’oire. I te ru’i e ta’ero noa te mau ’āti Lamana, ’oia ho’i, te mau tīa’i fa’ehau o te mau ’āti Lamana ; nō reira, e fa’atae atu tātou i te hō’ē fa’auera’a i rotopū i teie nei mau ta’ata ato’a, ’ia ha’aputuputu rātou i tā rātou mau nana māmoe ’e te mau nana pua’atoro, ’e ’ia fa’ahaere atu ia rātou i roto i te mēdēbara i te ru’i.</div><div class="francais">6 Vois le passage de derrière, à travers le mur de derrière, à l’arrière de la ville. Les Lamanites, ou les gardes des Lamanites, sont ivres la nuit ; envoyons donc une proclamation parmi tout ce peuple, pour qu’il rassemble ses troupeaux de gros et de petit bétail, afin de les conduire la nuit dans le désert.</div></div><div class="verse-container"><div class="tahitien">7 ’E e haere au mai te au i tā ’oe fa’auera’a ’e e ha’ape’e roa atu i te ’aufau i te tute hope’a nō te uaina i te mau ’āti Lamana, ’e e ta’ero rātou ; ’e i reira tātou e haere ti’a atu ai nā roto i te ’ē’a mo’emo’e nā te pae ’aui o tō rātou pūhapara’a ’a ta’ero ai ’e ’a ta’oto ai ho’i rātou.</div><div class="francais">7 Et j’irai, selon ton commandement, payer le dernier tribut de vin aux Lamanites, et ils seront ivres ; et nous passerons par le passage secret à la gauche de leur camp, lorsqu’ils seront ivres et endormis.</div></div><div class="verse-container"><div class="tahitien">8 ’E nā reira tātou ’e tā tātou mau vahine ’e tā tātou mau tamari’i, ’e tā tātou mau nana māmoe, ’e tā tātou mau nana pua’atoro i te haere atu i roto i te mēdēbara ; ’e e haere atu tātou nā te fenua ra nō Siloma.</div><div class="francais">8 Ainsi nous partirons avec nos femmes et nos enfants, et nos troupeaux de gros et de petit bétail dans le désert ; et nous contournerons le pays de Shilom.</div></div><div class="verse-container"><div class="tahitien">9 ’E i muri a’era, ’ua fa’aro’o mai ra te ari’i i tā Gideona ra mau parau.</div><div class="francais">9 Et il arriva que le roi écouta les paroles de Gédéon.</div></div><div class="verse-container"><div class="tahitien">10 ’E ’ua fa’aue atu ra te ari’i ’o Limehi ’ia ha’aputuputu mai tōna ra mau ta’ata i tā rātou mau nana ; ’e ’ua fa’atae atu ’oia i te tute nō te uaina i te mau ’āti Lamana ; ’e ’ua fa’atae rahi atu ’oia i te uaina ’ei tao’a hōro’a nā rātou ; ’e ’ua inu rahi noa rātou i te uaina tā te ari’i tā Limehi i fa’atae atu ia rātou.</div><div class="francais">10 Et le roi Limhi commanda à son peuple de rassembler ses troupeaux ; et il envoya le tribut de vin aux Lamanites ; et il envoya encore davantage de vin, comme présent à leur intention ; et ils burent abondamment du vin que le roi Limhi leur envoya.</div></div><div class="verse-container"><div class="tahitien">11 ’E i muri a’era, ’ua reva atu ra te mau ta’ata o te ari’i ’o Limehi ’e tā rātou mau nana māmoe ’e tā rātou mau nana pua’atoro i te ru’i i roto te mēdēbara, ’e ’ua haere atu rātou nā te fenua ra nō Siloma i roto i te mēdēbara, ’e ’ua fāriu ti’a atu ra rātou i te fenua ra nō Zarahemela, ’e ’ua arata’ihia rātou e Amona ’e tōna ra mau taea’e.</div><div class="francais">11 Et il arriva que le peuple du roi Limhi partit la nuit dans le désert avec ses troupeaux de gros et de petit bétail, et il contourna le pays de Shilom dans le désert, et prit la direction du pays de Zarahemla, conduit par Ammon et ses frères.</div></div><div class="verse-container"><div class="tahitien">12 ’E ’ua ’āfa’i ato’a rātou i tā rātou ’auro ato’a ’e te ’ārio, ’e tā rātou mau tao’a faufa’a rahi tei mara’a ia rātou ; ’e tā rātou ato’a ra mau mā’a i roto i te mēdēbara ; ’e ’ua tere noa atu ra rātou.</div><div class="francais">12 Et ils avaient pris tout ce qu’ils avaient pu emporter dans le désert, leur or, et leur argent, et leurs choses précieuses, et aussi leurs provisions ; et ils poursuivirent leur voyage.</div></div><div class="verse-container"><div class="tahitien">13 ’E ’ia ma’iri a’era e rave rahi mahana i roto i te mēdēbara, ’ua tae atu ra rātou i te fenua ra nō Zarahemela, ’e ’ua ’āmui atu rātou i tō Mosia mau ta’ata, ’e ’ua riro ihora rātou i raro a’e i tāna fa’aterera’a.</div><div class="francais">13 Et après avoir été de nombreux jours dans le désert, ils arrivèrent au pays de Zarahemla, et se joignirent au peuple de Mosiah, et devinrent ses sujets.</div></div><div class="verse-container"><div class="tahitien">14 ’E i muri a’era, ’ua fāri’i mai Mosia ia rātou ma te ’oa’oa ; ’e ’ua fāri’i ato’a ’oia i tā rātou mau pāpa’a parau ’e te mau pāpa’a parau ato’a tei ’iteahia ’e te mau ta’ata o Limehi.</div><div class="francais">14 Et il arriva que Mosiah les reçut avec joie ; et il reçut aussi leurs annales, et aussi les annales que le peuple de Limhi avait trouvées.</div></div><div class="verse-container"><div class="tahitien">15 ’E i teienei, i muri a’era, ’ia ’ite a’era te mau ’āti Lamana ē, ’ua reva ’ē atu te mau ta’ata o Limehi i rāpae i te fenua i te ru’i, ’ua tono atu ra rātou i te nu’u fa’ehau i roto i te mēdēbara nō te tāpapa ia rātou.</div><div class="francais">15 Et alors, il arriva que lorsqu’ils découvrirent que le peuple de Limhi était parti du pays pendant la nuit, les Lamanites envoyèrent une armée dans le désert pour le poursuivre ;</div></div><div class="verse-container"><div class="tahitien">16 ’E i muri a’e i tō rātou tāpapa-noa-ra’a ia rātou e piti mahana, ’aita e ti’a ia rātou ’ia pe’e fa’ahou atu i tō rātou mau ’ē’a, ’e nō reira ’ua mo’e rātou i roto i te mēdēbara.</div><div class="francais">16 et lorsqu’ils l’eurent poursuivi pendant deux jours, ils ne purent plus trouver ses traces ; ils se perdirent donc dans le désert.</div></div>
            <div class="verse-container introduction"><div class="tahitien">Te ’ā’amu nō Alama ’e te mau ta’ata o te Fatu, tei ti’avaruhia i roto i te mēdēbara e te mau ta’ata o te ari’i Noa.</div><div class="francais">Histoire d’Alma et du peuple du Seigneur, qui furent chassés dans le désert par le peuple du roi Noé.</div></div>
            <nav class="chapter-nav">
                <a href="chapter_8_21.html">Chapitre précédent</a> | 
                <a href="chapter_8_23.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
