
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 8</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 8</h2>
    <div class="verse-container"><div class="tahitien">1 ’E i muri a’era, ’ia fa’aoti a’era te ari’i Limehi i te paraparaura’a atu i tōna ra mau ta’ata, i parau atu ho’i ’oia i te mau mea e rave rahi ia rātou, ’e e mea iti roa ho’i tā’u i pāpa’i i roto i teie nei buka, ’ua fa’a’ite atu ra ’oia i tōna mau ta’ata i te mau mea ato’a nō ni’a i tō rātou mau taea’e i te fenua ra nō Zarahemela.</div><div class="francais">1 Et il arriva que lorsque le roi Limhi eut fini de parler à son peuple, car il lui dit beaucoup de choses, et je n’en ai écrit que peu dans ce livre, il dit à son peuple tout ce qui concernait ses frères qui étaient au pays de Zarahemla.</div></div><div class="verse-container"><div class="tahitien">2 ’E ’ua tītau ’oia ’ia ti’a Amona i mua i te mau ta’ata, ’e ’ia fa’a’ite atu ia rātou i te mau mea ato’a tei tupu i tō rātou mau taea’e mai te tau i haere atu ai Zenifa i rāpae i te fenua, ē tae roa mai i te tau i haere mai ai ’oia iho mai taua fenua ra.</div><div class="francais">2 Et il fit lever Ammon devant la multitude, et lui fit répéter tout ce qui était arrivé à leurs frères depuis le moment où Zénif monta hors du pays jusqu’au moment où lui-même monta hors du pays.</div></div><div class="verse-container"><div class="tahitien">3 ’E ’ua fa’a’ite atu ra ’oia ia rātou i te parau hope’a tā te ari’i Beniamina i ha’api’i mai ia rātou, ’e ’ua ha’amāramarama atu ra ’oia i te reira i te mau ta’ata o te ari’i Limehi, ’ia ’ite rātou i te mau parau ato’a tāna i parau ra.</div><div class="francais">3 Et il leur répéta aussi les dernières paroles que le roi Benjamin leur avait enseignées, et les expliqua au peuple du roi Limhi, pour qu’il pût comprendre toutes les paroles qu’il disait.</div></div><div class="verse-container"><div class="tahitien">4 ’E i muri a’era, ’ia fa’aoti a’era ’oia i te reira ; ’ua tu’u atu ra te ari’i Limehi i te mau ta’ata ’ia ho’i atu, ’e ’ua fa’aue atu ra ’oia ’ia ho’i rātou ato’a i tō rātou iho fare.</div><div class="francais">4 Et il arriva que lorsqu’il eut fait tout cela, le roi Limhi renvoya la multitude, et renvoya chacun dans sa maison.</div></div><div class="verse-container"><div class="tahitien">5 ’E i muri a’era, ’ua fa’aue atu ra ’oia ’ia ’āfa’ihia mai te mau ’api, tei ’ō’otihia i te pāpa’a parau o tōna ra mau ta’ata mai te tau i fa’aru’e ai rātou i te fenua ra nō Zarahemela, i mua ia Amona ra, ’ia ti’a iāna ’ia tai’o i te reira.</div><div class="francais">5 Et il arriva qu’il fit apporter devant Ammon les plaques qui contenaient les annales de son peuple depuis le moment où ils avaient quitté le pays de Zarahemla, afin qu’il les lût.</div></div><div class="verse-container"><div class="tahitien">6 I teienei, i muri noa iho i tō Amona tai’ora’a i taua pāpa’a parau ra, ’ua ani atu ra te ari’i iāna ’ia ’ite ē, e ti’a ānei iāna ’ia ’īriti i taua mau parau ra, ’e ’ua pāhono atu ra Amona iāna, ’aita e ti’a iāna.</div><div class="francais">6 Alors, dès qu’Ammon eut lu les annales, le roi l’interrogea pour savoir s’il pouvait interpréter les langues, et Ammon lui dit qu’il ne le pouvait pas.</div></div><div class="verse-container"><div class="tahitien">7 ’E ’ua parau atu ra te ari’i iāna : ’Ua ’oto na vau nō te mau ’ati o tō’u ra mau ta’ata, ’e ’ua fa’aue atu ra vau ’ia tere atu e maha ’ahuru ma toru o tō’u mau ta’ata i roto i te mēdēbara, ’ia ’imi haere rātou i te fenua ra nō Zarahemela, ’e ’ia ani mātou i tō mātou mau taea’e ’ia fa’aora ia mātou i te tītīra’a.</div><div class="francais">7 Et le roi lui dit : Peiné des afflictions de mon peuple, j’ai commandé que quarante-trois d’entre mon peuple entreprennent un voyage dans le désert, afin de trouver ainsi le pays de Zarahemla, afin que nous puissions faire appel à nos frères pour qu’ils nous délivrent de la servitude.</div></div><div class="verse-container"><div class="tahitien">8 ’E ’ua mo’e rātou i roto i te mēdēbara nō te ārea e rave rahi mahana te maoro, ’āre’a rā ’ua fa’aitoito noa rātou, ’e ’aita te fenua nō Zarahemela i ’itehia ia rātou, ’e ’ua ho’i mai rātou i teie nei fenua, i tere na ho’i rātou i te hō’ē fenua i rōpū i te mau pape e rave rahi ; i ’ite ho’i rātou i te fenua ’o tei ’ī i te mau ivi o te ta’ata e te ’ānimara, ’e ’ua ’ī ho’i i te mau huru fare pē ato’a, ’e i ’ite ho’i rātou i te hō’ē fenua i ta’atahia i te tahi mau ta’ata mai te au i te feiā o ’Īserā’ela i te rahi ’ia tai’o.</div><div class="francais">8 Et ils se perdirent dans le désert pendant de nombreux jours ; ils furent diligents, et cependant ils ne trouvèrent pas le pays de Zarahemla, mais retournèrent dans ce pays, ayant voyagé dans un pays parmi beaucoup d’eaux, ayant découvert un pays qui était couvert d’ossements d’hommes et de bêtes, et qui était aussi couvert de ruines de bâtiments de toutes sortes, ayant découvert un pays qui avait été peuplé par un peuple qui était aussi nombreux que les armées d’Israël.</div></div><div class="verse-container"><div class="tahitien">9 ’E ’ei fa’a’itera’a pāpū nō te mau mea tā rātou i parau, ’ua ’āfa’i mai rātou i te mau ’api e piti ’ahuru ma maha ’o tei ’ī i te mau parau ’ō’otihia, ’e ’ua hāmanihia te reira i te ’auro mau.</div><div class="francais">9 Et en témoignage que les choses qu’ils ont dites étaient vraies, ils ont rapporté vingt-quatre plaques qui sont remplies d’inscriptions gravées, et elles sont d’or pur.</div></div><div class="verse-container"><div class="tahitien">10 ’E inaha, ’ua ’āfa’i ato’a mai ho’i rātou i te mau pāruru ’ōuma rarahi, ’e ’ua hāmanihia te reira i te veo ’e te kapa, ’e e mea pa’ari maita’i.</div><div class="francais">10 Et voici aussi, ils ont rapporté des plastrons de cuirasse, qui sont grands, et ils sont d’airain et de cuivre, et sont en parfait état.</div></div><div class="verse-container"><div class="tahitien">11 ’E teie fa’ahou ā, ’ua ’āfa’i mai rātou i te mau ’o’e, ’ua pau te tāpe’ara’a, ’e ’ua ’ino te tipi i te tūtae ’āuri ; ’e ’aita roa e ta’ata i ni’a i te fenua tē ti’a ’ia ’īriti i te parau ’e ’aore rā i te mau ’ō’otira’a i ni’a i taua mau ’api ra. Nō reira vau i parau atu ai ia ’oe : E ti’a ānei ia ’oe ’ia ’īriti ?</div><div class="francais">11 Et en outre, ils ont apporté des épées dont la poignée péri et dont la lame était rongée par la rouille ; et il n’y personne dans le pays qui soit capable d’interpréter la langue ou les inscriptions qui sont gravées sur les plaques. C’est pourquoi je t’ai dit : Peux-tu traduire ?</div></div><div class="verse-container"><div class="tahitien">12 ’E tē parau fa’ahou atu nei au ia ’oe : ’Ua ’ite ānei ’oe i te hō’ē ta’ata e ti’a iāna ’ia ’īriti i te parau ? ’Ua hina’aro ho’i au ’ia ’īritihia teie nei mau pāpa’a parau i roto i tō tātou nei reo ; penei a’e ’o te fa’a’ite mai te reira ia tātou i te parau nō te toe’a o te nūna’a i ha’amouhia ra, nō rātou teie nei mau pāpa’a parau ; ’e ’aore rā, e fa’a’ite paha te reira ia tātou i te parau nō teie nei feiā i ha’amouhia ra ; ’e ’ua hina’aro vau ’ia ’ite i te tumu nō tō rātou ha’amoura’ahia.</div><div class="francais">12 Et je te dis encore : Connais-tu quelqu’un qui peut traduire ? Car je désire que ces annales soient traduites dans notre langue ; car elles nous donneront peut-être la connaissance d’un reste du peuple qui été détruit, d’où ces annales sont venues ; ou elles nous donneront peut-être la connaissance de ce peuple même qui été détruit ; et je désire connaître la cause de sa destruction.</div></div><div class="verse-container"><div class="tahitien">13 ’E i teienei ’ua parau atu ra Amona iāna : E ti’a roa iā’u ’ia fa’a’ite atu ia ’oe, ’e te ari’i, i te hō’ē ta’ata tē ti’a ’ia ’īriti i te mau pāpa’a parau ; tē vai ra tāna tao’a e ti’a ai iāna ’ia hi’o ’e ’ia ’īriti i te mau pāpa’a parau tahito ato’a ra ; ’e e tao’a hōro’a te reira nō ’ō mai i te Atua ra. ’E ’ua parauhia taua mea ra, e mau ’īriti parau, ’e ’aita roa e ti’a i te hō’ē ta’ata ’ia hi’o i roto i te reira, maori rā ’ua fa’auehia mai ’oia, ’o te hi’o ’oia i te mea ’aita e tano iāna ’e ’a pohe ai ’oia. ’E ’o ’oia ’o tē fa’auehia ’ia hi’o i roto i te reira, ’ua parauhia ïa ’oia e hi’o.</div><div class="francais">13 Alors Ammon lui dit : Je peux te dire assurément, ô roi, qu’il a un homme qui peut traduire les annales ; car il ce qu’il faut pour regarder et traduire toutes les annales qui sont de date ancienne ; et c’est un don de Dieu. Et les objets sont appelés interprètes, et nul ne peut regarder si cela ne lui est commandé, de peur qu’il ne cherche ce qu’il ne devrait pas et qu’il ne périsse. Et quiconque reçoit le commandement d’y regarder, celui-là est appelé voyant .</div></div><div class="verse-container"><div class="tahitien">14 ’E inaha, te ari’i o te mau ta’ata i te fenua nō Zarahemela, ’o te ta’ata ïa tei fa’auehia ’ia rave i teie nei mau mea, ’e tei iāna taua hōro’a rahi ra nō ’ō mai i te Atua ra.</div><div class="francais">14 Et voici, le roi du peuple qui est au pays de Zarahemla est l’homme à qui il est commandé de faire ces choses, et qui ce don sublime de Dieu.</div></div><div class="verse-container"><div class="tahitien">15 ’E ’ua parau mai ra te ari’i ē, e mea rahi a’e te hi’o i te peropheta.</div><div class="francais">15 Et le roi dit qu’un voyant est plus grand qu’un prophète.</div></div><div class="verse-container"><div class="tahitien">16 ’E ’ua parau atu ra Amona ē, e heheu parau te hi’o ’e e peropheta ato’a ho’i ; ’e e ’ore roa e ti’a i te ta’ata ’ia fāri’i i te hō’ē hōro’a rahi a’e, maori rā ’ia fāri’i ’oia i te mana o te Atua, ’e ’aita ho’i e ti’a i te hō’ē ta’ata ’ia fāri’i i te reira ; e ti’a rā i te ta’ata ’ia fāri’i i te mana rahi nō ’ō mai i te Atua ra.</div><div class="francais">16 Et Ammon dit qu’un voyant est aussi révélateur et prophète ; et aucun homme ne peut avoir de don qui soit plus grand, à moins de posséder le pouvoir de Dieu, ce qu’aucun homme ne peut avoir ; pourtant, un homme peut recevoir un grand pouvoir de la part de Dieu.</div></div><div class="verse-container"><div class="tahitien">17 ’Āre’a rā e ti’a i te hi’o ’ia ’ite i te mau mea i tupu na, ’e te mau mea ho’i e tupu a muri atu, ’e nā roto ho’i ia rātou e heheuhia mai ai te mau mea ato’a, ’oia ho’i e fa’a’itehia mai ai te mau mea mo’e, ’e e tae mai ho’i te māramarama nō te mau mea i hunahia ra, ’e te mau mea ’ite-’ore-hia ra e fa’a’itehia mai ïa e rātou ; ’e e fa’a’ite-ato’a-hia mai te mau mea ’aore e ti’a ’ia fa’a’itehia nā roto ia rātou.</div><div class="francais">17 Mais un voyant peut connaître les choses qui sont passées, et aussi les choses qui sont à venir, et c’est par eux que tout sera révélé, ou plutôt que ce qui est secret sera dévoilé, et que ce qui est caché parviendra à la lumière, et les choses qui ne sont pas connues seront révélées par eux, et il aura aussi des choses qui seront révélées par eux, que l’on ne pourrait connaître autrement.</div></div><div class="verse-container"><div class="tahitien">18 ’E ’ua nā reira te Atua i te fa’aineine i te hō’ē rāve’a e ti’a ai i te ta’ata ’ia rave i te mau semeio rarahi nā roto i te fa’aro’o ; nō reira e riro ai ’oia ’ei mea faufa’a rahi i tōna ra mau ta’ata tupu.</div><div class="francais">18 C’est ainsi que Dieu fourni à l’homme le moyen d’accomplir, par la foi, de grands miracles ; et c’est pourquoi il devient un grand bienfait pour ses semblables.</div></div><div class="verse-container"><div class="tahitien">19 ’E i teienei, ’ia fa’aoti a’era Amona i te paraura’a i teie nei mau parau, ’ua ’oa’oa roa a’era te ari’i, ’e ’ua ha’amaita’i atu ra ’oia i te Atua, i te nā-’ō-ra’a ē : Tei roto paha i teie nei mau ’api te hō’ē parau ’aro rahi, ’e ’ua fa’aineinehia paha teie nei mau ’īriti parau nō te tātara i te mau parau ’aro ato’a mai te reira te huru i te mau tamari’i a te ta’ata nei.</div><div class="francais">19 Et alors, lorsqu’Ammon eut fini de dire ces paroles, le roi fut dans une allégresse extrême et rendit grâces à Dieu, disant : Sans aucun doute, un grand mystère est contenu dans ces plaques, et ces interprètes ont sans aucun doute été préparés dans le but de dévoiler tous les mystères de ce genre aux enfants des hommes.</div></div><div class="verse-container"><div class="tahitien">20 ’Auē ho’i te fa’ahiahia o te mau ’ohipa a te Fatu ē, ’auē ho’i te maorora’a nō tōna fa’a’oroma’i i tōna ra mau ta’ata ; ’oia ïa, ’auē ho’i te matapō ’e te ’eta’eta o te ’ite o te mau tamari’i a te ta’ata nei ē ; ’aita ho’i rātou e ’imi i te pa’ari, ’e ’aita ho’i rātou e hina’aro ’ia fa’atere te reira ia rātou.</div><div class="francais">20 Oh ! comme elles sont merveilleuses, les œuvres du Seigneur, et comme il est longanime envers son peuple ; oui, et comme elle est aveugle et impénétrable, l’intelligence des enfants des hommes ; car ils ne cherchent pas la sagesse ni ne désirent qu’ elle les gouverne !</div></div><div class="verse-container"><div class="tahitien">21 ’Oia ïa, ’ua riro rātou mai te nana māmoe ’ōviri ’o tē horo ’ē atu i te tīa’i māmoe, ’e te purara atu, ’e te tīahihia, ’e te pau i te mau ’ānimara o te uru rā’au ra.</div><div class="francais">21 Oui, ils sont comme un troupeau sauvage qui fuit le berger, et se disperse, et est pourchassé, et est dévoré par les bêtes de la forêt.</div></div>
    <div class="verse-container introduction"><div class="tahitien">Te pāpa’a parau a Zenifa—E ’ā’amu nō tōna ra mau ta’ata, mai te tau i fa’aru’e atu ai rātou i te fenua nō Zarahemela ē tae roa mai i te tau i fa’aorahia ai rātou i te rima o te mau ’āti Lamana.</div><div class="francais">Annales de Zénif — Histoire de son peuple, depuis le moment où il quitta le pays de Zarahemla jusqu’au moment où il fut délivré des mains des Lamanites.</div></div>
    <nav>
        <a href="chapter_8_7.html">Chapitre précédent</a> | 
        <a href="chapter_8_9.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
