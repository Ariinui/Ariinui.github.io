
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 29</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 29</h2>
    <div class="verse-container"><div class="tahitien">40 ’E e vai noa rātou mai te reira te huru ē tae noa atu i te mahana ha’avāra’a a te Mesia ; ’e i taua mahana ra e fāri’i ai rātou i te fa’ahuru-’ē-ra’a rahi a’e, ’e e fāri’ihia ai i roto i te bāsileia o te Metua ’e e ’ore roa e haere fa’ahou i rāpae, e pārahi rā i pīha’i iho i te Atua ē a muri noa atu i roto i te mau ra’i.</div><div class="francais">40 Et c’est dans cet état qu’ils devaient rester jusqu’au jour du jugement du Christ ; et ce jour-là, ils devaient recevoir un plus grand changement et être reçus dans le royaume du Père pour ne plus en sortir, mais pour demeurer éternellement avec Dieu dans les cieux.</div></div>
    <div class="verse-container"><div class="tahitien">1 ’E i teienei, inaha, tē parau atu nei au ia ’outou ē, ’ia tae i te tau e au i tō te Fatu pa’ari, e tae teie mau parau i te mau ’Ētene, mai te au i tāna parau, ’ei reira ’outou e ’ite ai ē, ’ua ha’amata a’ena te fafaura’a tā te Metua i fafau i te mau tamari’i o ’Īserā’ela i te tupu, nō ni’a i tō rātou fa’aho’ira’ahia i tō rātou mau fenua ’āi’a.</div><div class="francais">1 Et maintenant, voici, je vous dis que lorsque le Seigneur jugera bon, dans sa sagesse, que ces paroles parviennent aux Gentils, selon sa parole, alors vous saurez que l’alliance que le Père faite avec les enfants d’Israël concernant leur rétablissement dans les pays de leur héritage, commence déjà à s’accomplir.</div></div><div class="verse-container"><div class="tahitien">2 ’E e ’ite ’outou ē, e tupu iho ā te mau parau a te Fatu ’o tei parauhia na e te mau peropheta mo’a ra ; ’e ’eiaha roa ho’i ’outou ’ia parau ē, tē fa’atāere ra te Fatu i te mahana nō tōna haerera’a mai i te mau tamari’i o ’Īserā’ela.</div><div class="francais">2 Et vous pourrez savoir que les paroles du Seigneur, qui ont été dites par les saints prophètes, s’accompliront toutes ; et vous n’aurez pas lieu de dire que le Seigneur retarde sa venue auprès des enfants d’Israël.</div></div><div class="verse-container"><div class="tahitien">3 ’E ’eiaha ho’i ’outou ’ia mana’o i roto i tō ’outou ’ā’au ē, e mea faufa’a ’ore te mau parau i parauhia na, inaha ho’i, e ha’amana’o te Fatu i tāna fafaura’a ’o tāna i fafau atu i tōna ra mau ta’ata nō te ’utuāfare o ’Īserā’ela.</div><div class="francais">3 Et vous n’aurez pas lieu de vous imaginer dans votre cœur que les paroles qui ont été dites sont vaines, car voici, le Seigneur se souviendra de l’alliance qu’il faite avec son peuple de la maison d’Israël.</div></div><div class="verse-container"><div class="tahitien">4 ’E ’ia ’ite ’outou i teie nei mau parau i te tupura’a i rotopū ia ’outou, ’eiaha ’outou e vahavaha i te mau ravera’a a te Fatu, ’e tei tōna rima ’atau ho’i tāna ’o’e nō tāna ha’avāra’a parauti’a ; ’e inaha, i taua mahana ra, ’ia vahavaha atu ’outou i tāna ra mau ravera’a, e ro’ohia ïa ’outou i te reira.</div><div class="francais">4 Et lorsque vous verrez ces paroles paraître parmi vous, alors vous n’aurez plus lieu de traiter avec mépris les actions du Seigneur, car l’épée de sa justice est dans sa main droite ; et voici, ce jour-là, si vous traitez avec mépris ses actions, il fera en sorte qu’elle vous rattrape bientôt.</div></div><div class="verse-container"><div class="tahitien">5 ’Auē ho’i ’oia ’o tē vahavaha atu i te mau ’ohipa a te Fatu ; ’oia ïa, ’auē ho’i ’oia ’o tē huna i te Mesia ’e i tāna mau ’ohipa !</div><div class="francais">5 Malheur à celui qui traite avec mépris les actions du Seigneur ; oui, malheur à celui qui niera le Christ et ses œuvres !</div></div><div class="verse-container"><div class="tahitien">6 ’Oia ïa, ’auē ho’i ’oia ’o tē huna i te mau heheura’a a te Fatu, ’e ’o tē parau ē, ’aita te Fatu e fa’atupu fa’ahou ra i tāna mau ’ohipa nā roto i te heheura’a, ’e ’aore rā nā roto i te tohu, ’e ’aore rā nā roto i te mau hōro’ara’a, ’e ’aore rā nā roto i te parau i te mau reo ’e’ē, ’e ’aore rā nā roto i te mau fa’aorara’a i te feiā ma’i, ’e ’aore rā nā roto i te mana o te Vārua Maita’i !</div><div class="francais">6 Oui, malheur à celui qui niera les révélations du Seigneur et qui dira que le Seigneur n’agit plus par révélation, ou par prophétie, ou par les dons, ou par les langues, ou par les guérisons, ou par le pouvoir du Saint-Esprit !</div></div><div class="verse-container"><div class="tahitien">7 ’Oia ïa, ’auē ho’i ’oia ’o tē parau i taua mahana ra ē, nā roto i te hina’aro ’ia faufa’ahia ’oia, e’ita roa e ti’a ia Iesu Mesia ’ia rave i te hō’ē semeio ; ’e ’o ’oia ’o tē nā reira e riro ïa mai te tamaiti o te pohe, ’e nōna ra ’aita roa ïa e aroha e vai ra, ’ia au i te parau a te Mesia !</div><div class="francais">7 Oui, et malheur à celui qui dira, ce jour-là, pour obtenir du gain, que plus aucun miracle ne peut être accompli par Jésus-Christ ; car celui qui fait cela deviendra semblable au fils de perdition, pour qui il n’y eut pas de miséricorde, selon la parole du Christ !</div></div><div class="verse-container"><div class="tahitien">8 ’Oia ïa, ’eiaha roa ’outou e fa’a’ino fa’ahou ā, ’eiaha ato’a e vahavaha atu, ’eiaha ato’a e tāhitohito atu i te mau ’āti Iuda, ’eiaha ato’a i te tahi noa atu toe’a nō te ’utuāfare o ’Īserā’ela ; inaha ho’i, tē ha’amana’o ra te Fatu i tāna fafaura’a ia rātou, ’e e nā reira ’oia ia rātou ’ia au i tāna i tapu.</div><div class="francais">8 Oui, et vous n’aurez plus lieu de siffler, ni de traiter avec mépris, ni de tourner en dérision les Juifs, ni personne parmi le reste de la maison d’Israël ; car voici, le Seigneur se souvient de son alliance avec eux, et il leur fera selon ce qu’il juré.</div></div><div class="verse-container"><div class="tahitien">9 Nō reira, ’eiaha roa ’outou e mana’o ē, e ti’a ia ’outou ’ia huri i te rima ’atau o te Fatu i te pae ’aui, ’ia ’ore ’oia e fa’atae mai i te ha’avāra’a nō te fa’atupu i te fafaura’a ’o tāna i fafau i te ’utuāfare nō ’Īserā’ela.</div><div class="francais">9 C’est pourquoi vous n’avez pas lieu de penser que vous pouvez transformer la main droite du Seigneur en sa gauche, afin qu’il n’exécute pas le jugement pour accomplir l’alliance qu’il faite avec la maison d’Israël.</div></div>
    <div class="verse-container introduction"><div class="tahitien">’Ua fa’auehia te mau ’Ētene nō te mau mahana hope’a nei ’ia tātarahapa, ’ia haere mai i te Mesia, ’e ’ia tai’ohia i roto i te ’utuāfare nō ’Īserā’ela. Fātata 34–35M.M.</div><div class="francais">Commandement est donné aux Gentils des derniers jours de se repentir, de venir au Christ et d’être comptés avec la maison d’Israël. Vers 34–35 apr. J.-C.</div></div>
    <p>
        <a href="chapter_11_28.html">Chapitre précédent</a> | 
        <a href="chapter_11_30.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
