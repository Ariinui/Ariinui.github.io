
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 1</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 1</h2>
    <div class="verse-container"><div class="tahitien">1 ’E i teienei, i muri a’era, ’ia fa’aoti a’era vau, ’o Nephi, i te ha’api’i atu i tō’u ra nā tua’ana, ’ua parau ato’a atu ra tō mātou metua tāne, ’o Lehi, i te mau mea e rave rahi ia rāua, ’e ’ua fa’a’ite fa’ahou atu ra i te mau mea rahi tā te Fatu i rave nō rāua, i te arata’ira’a mai ia rāua i rāpae i te fenua nō Ierusalema ra.</div><div class="francais">1 Et alors, il arriva que lorsque moi, Néphi, j’eus fini d’instruire mes frères, notre père, Léhi, leur dit aussi beaucoup de choses et leur répéta les grandes choses que le Seigneur avait faites pour eux en les faisant sortir du pays de Jérusalem.</div></div><div class="verse-container"><div class="tahitien">2 ’Ua parau atu ra ’oia ia rāua nō ni’a i tā rāua mau mārōra’a i ni’a i te moana, ’e i te aroha ho’i o te Atua i te fa’aorara’a ia rāua, i ’ore ai rāua i horomi’ihia e te moana ra.</div><div class="francais">2 Et il leur parla de leurs rébellions sur les eaux et de la miséricorde que Dieu avait montrée en leur épargnant la vie, de sorte qu’ils ne furent pas engloutis dans la mer.</div></div><div class="verse-container"><div class="tahitien">3 ’E ’ua parau ato’a atu ra ’oia ia rāua nō ni’a i te fenua i fafauhia, ’o tei roa’a ia rāua—’e te aroha rahi o te Fatu ra, ’oia i fa’aara mai ia mātou ’ia ma’ue ’ē atu i te fenua ra nō Ierusalema.</div><div class="francais">3 Et il leur parla aussi de la terre de promission qu’ils avaient obtenue : combien le Seigneur avait été miséricordieux en nous avertissant que nous devions nous enfuir du pays de Jérusalem.</div></div><div class="verse-container"><div class="tahitien">4 Inaha ho’i, tē nā ’ō ra ’oia, ’ua ’ite au i te hō’ē ’ōrama, ’e i roto i te reira ’ua ’ite au ē ’ua ha’amouhia ’o Ierusalema ; ’e ’āhiri ho’i tātou i pārahi noa i Ierusalema, ’ua mou ato’a ïa tātou.</div><div class="francais">4 Car voici, dit-il, j’ai eu une vision par laquelle je sais que Jérusalem est détruite ; et si nous étions restés à Jérusalem, nous aurions péri aussi.</div></div><div class="verse-container"><div class="tahitien">5 ’Āre’a rā, tē nā ’ō ra ’oia ē, noa atu ā tō tātou nei mau ’ati, ’ua roa’a ia tātou te hō’ē fenua i fafauhia, te hō’ē fenua i hau i te maita’i i te mau fenua ato’a ra ; te hō’ē fenua tā te Fatu te Atua i fafau mai iā’u ’ei fenua ’āi’a nō tō’u ra hua’ai. ’Oia ïa, ’ua fafau mai te Fatu i teie nei fenua iā’u, ’e nō tā’u mau tamari’i ē a muri noa atu, ’e nō rātou ato’a ho’i ’o tē arata’ihia mai mai te tahi atu ā mau fenua e te rima o te Fatu ra.</div><div class="francais">5 Mais, dit-il, malgré nos afflictions, nous avons obtenu une terre de promission, une terre qui est préférable à toutes les autres terres, une terre dont le Seigneur Dieu fait alliance avec moi qu’elle serait une terre pour l’héritage de ma postérité. Oui, le Seigneur m’a donné, par alliance, cette terre à jamais, à moi et à mes enfants, et aussi à tous ceux qui seront emmenés d’autres pays par la main du Seigneur.</div></div><div class="verse-container"><div class="tahitien">6 Nō reira, e tohu vau, ’o Lehi, mai te au i te mau fa’aurura’a a te Vārua i roto iā’u nei, e ’ore roa te hō’ē ta’ata e tae mai i teie nei fenua, maori rā ’o tē arata’ihia mai rātou e te rima o te Fatu.</div><div class="francais">6 C’est pourquoi, moi, Léhi, je prophétise, selon l’inspiration de l’Esprit qui est en moi, que nul ne viendra dans cette terre s’il n’y est amené par la main du Seigneur.</div></div><div class="verse-container"><div class="tahitien">7 Nō reira, ’ua ha’amo’ahia teie nei fenua nō rātou ’o tāna e arata’i mai. ’E mai te mea e tāvini rātou iāna mai te au i te mau fa’auera’a tāna i hōro’a mai, e riro ïa ’ei fenua ti’amā nō rātou ; ’e nō reira e ’ore roa rātou e topa i roto i te fa’atītīra’a ; ’e mai te mea ē, e fa’atītīhia rātou, nō tā rātou ïa mau ’ohipa ’ī’ino ; ’e ’ia rahi te ’ohipa ’ī’ino i te tupura’a, e ’anatemahia ïa te fenua nō rātou ; ’e i te parauti’a rā, e ha’amaita’ihia ïa ē a muri noa atu.</div><div class="francais">7 C’est pourquoi, cette terre est consacrée à ceux qu’il amènera. Et s’ils le servent selon les commandements qu’il donnés, ce sera pour eux une terre de liberté : c’est pourquoi, ils ne seront jamais réduits en captivité ; s’ils le sont, ce sera pour cause d’iniquité ; car si l’iniquité abonde, la terre sera maudite pour eux, mais, pour les justes, elle sera bénie à jamais.</div></div><div class="verse-container"><div class="tahitien">8 ’E inaha, e mea ti’a ’ia vai ’itea-’ore-hia teie nei fenua i te mau nūna’a ’ē ra ; inaha ho’i, ’o te apiapi te fenua i te mau nūna’a ’ē, ’e e ’ere ïa tātou i te fenua ’āi’a.</div><div class="francais">8 Et voici, il est sage que cette terre soit soustraite, pour le moment, à la connaissance d’autres nations ; car voici, beaucoup de nations envahiraient la terre, de sorte qu’il n’y aurait pas de place pour un héritage.</div></div><div class="verse-container"><div class="tahitien">9 Nō reira, ’ua fāri’i au, ’o Lehi, i te hō’ē fafaura’a ’o tei nā ’ō mai ē, mai te mea e ha’apa’o rātou ’o tē arata’ihia mai e te Fatu te Atua mai te fenua nō Ierusalema mai, i tāna ra mau fa’auera’a, e manuia ïa rātou i ni’a i teie nei fenua ; ’e e fa’ata’a-’ē-hia atu rātou i te tahi atu mau nūna’a, ’ia vai noa teie nei fenua nō rātou iho. ’E ’ia ha’apa’o māite rātou i tāna ra mau fa’auera’a, e ha’amaita’ihia ïa rātou i ni’a i teie nei fenua, ’e ’aore roa ho’i ïa e ta’ata e hāmani ’ino mai ia rātou, ’e ’aore rā e rave ’ē atu i tō rātou ra fenua ’āi’a ; ’e e pārahi hau noa rātou ē a muri noa atu.</div><div class="francais">9 C’est pourquoi, moi, Léhi, j’ai obtenu la promesse que, si ceux que le Seigneur Dieu fera sortir du pays de Jérusalem gardent ses commandements, ils prospéreront sur la surface de cette terre ; et ils seront soustraits à toutes les autres nations afin de posséder cette terre pour eux-mêmes. Et s’ils gardent ses commandements, ils seront bénis sur la surface de cette terre, et il n’y aura personne pour les molester ni pour leur enlever la terre de leur héritage ; et ils demeureront à jamais en sécurité.</div></div><div class="verse-container"><div class="tahitien">10 Inaha rā, ’ia tae i te tau e paruparu ai tō rātou fa’aro’o, i muri iho i tō rātou fāri’ira’a i te mau ha’amaita’ira’a e rave rahi nō ’ō mai i te rima o te Fatu ra—’e i fāri’i na ho’i i te ’ite nō ni’a i te hāmanira’a o te ao nei, ’e te mau ta’ata ato’a, ’e i te ’itera’a i te mau ’ohipa faufa’a rahi ’e te māere a te Fatu mai te hāmanira’a mai ā o te ao nei ; ’e i muri a’e ho’i i te fāri’ira’a i te mana nō te rave i te mau mea ato’a nā roto i te fa’aro’o ; ’e te fāri’ira’a i te mau fa’auera’a ato’a mai te mātāmua mai ā, ’e tō rātou arata’ira’ahia mai e tōna ra aroha fāito ’ore i teie fenua maita’i i fafauhia ra—inaha, tē parau nei au ē, ’ia tae i te mahana e pāto’i ai rātou i Tei Mo’a i ’Īserā’ela ra, i te Mesia mau ra, tō rātou Tāra’ehara ’e tō rātou Atua, inaha, tei ni’a ïa ia rātou te mau ha’avāra’a a te ta’ata tei roto iāna ra te parauti’a.</div><div class="francais">10 Mais voici, lorsque viendra le temps où ils dégénéreront dans l’incrédulité, après avoir reçu de si grandes bénédictions de la main du Seigneur — ayant la connaissance de la création de la terre et de tous les hommes, connaissant les œuvres grandes et merveilleuses du Seigneur depuis la création du monde, ayant reçu le pouvoir de tout faire par la foi, ayant tous les commandements depuis le commencement et ayant été amenés par sa bonté infinie dans cette précieuse terre de promission — voici, dis-je, si le jour vient où ils rejettent le Saint d’Israël, le vrai Messie, leur Rédempteur et leur Dieu, voici, les jugements de celui qui est juste reposeront sur eux.</div></div><div class="verse-container"><div class="tahitien">11 ’Oia ïa, e arata’i mai ’oia i te tahi atu mau nūna’a ia rātou ra, ’e e hōro’a atu ’oia i te mana ia rātou, ’e e rave ’ē atu ’oia i tō rātou ra fenua ’āi’a, ’e e ha’apurarahia rātou ’e e ha’amouhia ho’i.</div><div class="francais">11 Oui, il leur amènera d’autres nations, et il leur donnera du pouvoir, et il leur enlèvera les pays de leurs possessions, et il fera en sorte qu’ils soient dispersés et frappés.</div></div><div class="verse-container"><div class="tahitien">12 ’Oia ïa, mai terā u’i ē tae atu i terā u’i e tupu te mau ha’amani’ira’a toto ’e te mau ’ati e rave rahi i rotopū ia rātou ; nō reira, e tā’u nā tamaiti, ’ua hina’aro vau ’ia ha’amana’o ’ōrua ; ’oia ïa, ’ua hina’aro vau ’ia fa’aro’o māite ’ōrua i tā’u nei mau parau.</div><div class="francais">12 Oui, d’une génération à l’autre il aura des effusions de sang et de grands châtiments parmi eux ; c’est pourquoi, mes fils, je voudrais que vous vous souveniez ; oui, je voudrais que vous écoutiez mes paroles.</div></div><div class="verse-container"><div class="tahitien">13 ’A ara mai na ’ōrua ; ’a ara mai i te vare’a ta’oto rahi, ’oia ïa, i te vare’a ta’oto o hade ra, ’e ’a ueue atu i tenā mau fifi i tā’amuhia i ni’a ia ’ōrua na, ’oia ho’i te mau fifi i tā’amuhia i ni’a i te mau tamari’i a te ta’ata nei, ’e nō reira ’ua ’āfa’i-tītī-hia atu rātou i raro i te ’ābuso mure ’ore nō te mamae ’e te oto.</div><div class="francais">13 Oh ! si vous pouviez vous éveiller, vous éveiller d’un profond sommeil, oui, du sommeil de l’enfer, et secouer les affreuses chaînes par lesquelles vous êtes liés, qui sont les chaînes qui lient les enfants des hommes, de sorte qu’ils sont emmenés captifs, en bas, vers le gouffre éternel de misère et de malheur !</div></div><div class="verse-container"><div class="tahitien">14 ’A ara ! ’E ’a ti’a mai na mai raro mai i te repo, ’e ’a fa’aro’o mai na i te mau parau a te hō’ē metua rurutaina, ’e ’ua fātata te mau melo o tōna tino i te tu’uhia i raro i te mēnema to’eto’e ’e te māniania ’ore ra, i te vāhi e ’ore roa e ti’a i te ta’ata ’ia ho’i mai i te ora nei ; ’e i roto i nā mahana ri’i e haere atu vau nā te ’ē’a e haerehia e tō te ao ato’a nei.</div><div class="francais">14 Éveillez-vous ! et levez-vous de la poussière, et entendez les paroles d’un père tremblant, dont vous devrez bientôt déposer les membres dans la tombe froide et silencieuse d’où aucun voyageur ne peut retourner ; encore quelques jours, et je m’en vais par le chemin de toute la terre.</div></div><div class="verse-container"><div class="tahitien">15 Inaha rā, nā te Fatu i fa’aora mai i tō’u vārua i hade ra ; ’ua ’ite atu vau i tōna ra hanahana, ’e ’ua ha’a’ati-noa-hia vau ē a muri noa atu e nā rima o tōna ra aroha.</div><div class="francais">15 Mais voici, le Seigneur racheté mon âme de l’enfer ; j’ai vu sa gloire, et je suis enserré éternellement dans les bras de son amour .</div></div><div class="verse-container"><div class="tahitien">16 ’E ’ua hina’aro vau ’ia ha’amana’o ’ōrua ’e ’ia ha’apa’o ho’i i te mau ture ’e te mau parau a te Fatu ra ; inaha, ’o tā tō’u vārua teie i onoono mai te mātāmua mai ā.</div><div class="francais">16 Et je désire que vous vous souveniez d’observer les lois et les ordonnances du Seigneur ; voici, c’est là l’anxiété de mon âme depuis le commencement.</div></div><div class="verse-container"><div class="tahitien">17 ’Ua teimaha ho’i tō’u nei ’ā’au i te ’oto i terā tau ’e terā tau, i mata’u ho’i au, nō te ’eta’eta o tō ’ōrua ’ā’au, ’o te fa’airi mai te Fatu ra o te Atua i te ’īra’a o tōna ra riri ’ū’ana i ni’a iho ia ’ōrua na, ’e ’a tāpū-’ē-hia ai ’e ’a ha’amouhia ai ’ōrua ē a muri noa atu.</div><div class="francais">17 De temps en temps, mon cœur été accablé de tristesse, car j’ai craint qu’à cause de l’endurcissement de votre cœur, le Seigneur, votre Dieu, ne fonde sur vous dans la plénitude de sa colère, de sorte que vous soyez retranchés et détruits à jamais ;</div></div><div class="verse-container"><div class="tahitien">18 ’E ’aore rā, ’o te tae mai te ’anatemara’a i ni’a iho ia ’ōrua nō te ārea e rave rahi mau u’i te maoro ; e ro’ohia ai ’ōrua i te tama’i, ’e te o’e, ’e e ’ino’inohia ai, ’e e arata’ihia ai i te hina’aro ’e te mana fa’atītī o te diabolo ra.</div><div class="francais">18 ou qu’une malédiction ne s’abatte sur vous pendant de nombreuses générations, et que vous ne soyez châtiés par l’épée, et par la famine, et ne soyez haïs, et ne soyez conduits selon la volonté et la captivité du diable .</div></div><div class="verse-container"><div class="tahitien">19 E au nā tamaiti ē, ’eiaha teie mau mea ’ia tae mai i ni’a iho ia ’ōrua, ’ia riro rā ’ōrua ’ei nā ta’ata mā’itihia ’e te herehia ho’i e te Fatu ra. Inaha rā, ’ia tupu tōna ra hina’aro ; e mea parauti’a tōna ato’a ra mau haere’a ē a muri noa atu.</div><div class="francais">19 Ô mes fils, puissent ces choses ne pas s’abattre sur vous, mais puissiez-vous être un peuple de choix et favorisé du Seigneur. Mais voici, que sa volonté soit faite, car ses voies sont la justice à jamais.</div></div><div class="verse-container"><div class="tahitien">20 ’E ’ua oti i te parauhia e ana ē : Mai te mea e ha’apa’o ’outou i tā’u nei mau fa’auera’a, e manuia ïa ’outou i ni’a i te fenua nei ; ’ia ’ore rā ’outou e ha’apa’o i tā’u nei mau fa’auera’a, e tāpū-’ē-hia ïa ’outou i tō’u nei aro.</div><div class="francais">20 Et il dit : Si vous gardez mes commandements, vous prospérerez dans le pays ; mais si vous ne gardez pas mes commandements, vous serez retranchés de ma présence.</div></div><div class="verse-container"><div class="tahitien">21 ’E i teienei, ’ia ’oa’oa tō’u ’ā’au nei ia ’ōrua, ’e ’ia reva atu tō’u vārua mai te ao atu nei ma te poupou ia ’ōrua, ’e ’ia ’ore ho’i au ’ia ha’ama’irihia i raro i te mēnema ma te mihi ’e te ’oto, ’e tēnāna, ’a ti’a mai na mai raro mai i te repo, e au nā tamaiti ē, ’e ’a fa’ariro ia ’ōrua ’ei tāne mau, ’e ’a ’ōpua ma te mana’o hō’ē ’e te ’ā’au hō’ē, ’ia tāhō’ēhia i roto i te mau mea ato’a, ’ia ’ore ’ōrua ’ia tae i raro i te fa’atītīra’a.</div><div class="francais">21 Et maintenant, pour que mon âme ait de la joie en vous et que mon cœur quitte ce monde avec réjouissance à cause de vous, pour que je ne sois pas conduit au tombeau avec chagrin et douleur, levez-vous de la poussière, mes fils, et soyez des hommes, et soyez décidés d’un seul esprit et d’un seul cœur, unis en tout, afin de ne pas tomber en captivité ;</div></div><div class="verse-container"><div class="tahitien">22 ’Ia ’ore ’ōrua ’ia ’anatemahia i te ’anatemara’a rahi ; ’e ’oia ato’a, ’ia ’ore ’ōrua e fa’atae i te riri o te Atua parauti’a i ni’a iho ia ’ōrua, ē tae atu ai i te ha’amoura’a, ’oia ïa, i te ha’amoura’a mure ’ore o te vārua ’e te tino ato’a ho’i.</div><div class="francais">22 afin de ne pas être maudits d’une grande malédiction, et aussi afin de ne pas encourir le déplaisir d’un Dieu juste, jusqu’à la destruction, oui, la destruction éternelle à la fois de l’âme et du corps.</div></div><div class="verse-container"><div class="tahitien">23 ’A ara, e tā’u nā tamaiti ; ’a ’ahu na i te ha’ana tama’i o te parauti’a. ’A ueue atu i te mau fifi i ruru’uhia ai ’ōrua na, ’e ’a haere mai i rāpae i te pōiri, ’e ’a ti’a mai i ni’a mai te repo mai.</div><div class="francais">23 Éveillez-vous, mes fils, revêtez l’armure de la justice. Secouez les chaînes dont vous êtes liés, et sortez de l’obscurité, et levez-vous de la poussière.</div></div><div class="verse-container"><div class="tahitien">24 ’Eiaha e mārō fa’ahou atu i tō ’ōrua teina, ’o tei ’ite i te mau mea hanahana, ’e tei ha’apa’o ho’i i te mau fa’auera’a a te Fatu mai te taime i fa’aru’e ai tātou i Ierusalema ; ’e ’o tei riro na ’ei mauha’a i roto i te rima o te Atua, nō te arata’ira’a mai ia tātou i te fenua i parauhia ra ; ’āhiri ’aita ’oia, ’ua pohe roa ïa tātou nō te po’ia i roto i te mēdēbara ra ; ’āre’a rā, i tītau ’ōrua i te taparahi iāna, ’oia ïa, ’ua fa’a’oroma’i ’oia i te ’ati e rave rahi nā roto ia ’ōrua na.</div><div class="francais">24 Ne vous rebellez plus contre votre frère, qui vu des choses glorieuses, et qui garde les commandements depuis que nous avons quitté Jérusalem, et qui été un instrument entre les mains de Dieu pour nous amener dans la terre de promission ; car, sans lui, nous aurions péri de faim dans le désert ; néanmoins, vous avez cherché à lui ôter la vie ; oui, et il souffert beaucoup de tristesse à cause de vous.</div></div><div class="verse-container"><div class="tahitien">25 ’E tē mata’u rahi nei au ’e tē rurutaina nei ho’i, ’o te roa’a-fa’ahou-hia ’oia i te ’ati ia ’ōrua na ; inaha ho’i, i pari na ’ōrua iāna, i te nā-’ō-ra’a atu ē, ’ua tītau ’oia i te mana ’e te ha’amanara’a i ni’a ia ’ōrua ; ’ua ’ite rā vau ē, ’aita ’oia i tītau i te mana ’e te ha’amanara’a i ni’a ia ’ōrua, ’ua tītau rā ’oia i te hanahana o te Atua, ’e te ora mure ’ore ho’i nō ’ōrua.</div><div class="francais">25 Et je crains et tremble extrêmement à cause de vous, de peur qu’il ne souffre encore : car voici, vous l’avez accusé de chercher pouvoir et autorité sur vous ; mais je sais qu’il n’a cherché ni pouvoir ni autorité sur vous, mais il cherché la gloire de Dieu et votre propre bien-être éternel.</div></div><div class="verse-container"><div class="tahitien">26 ’E nō tāna ra parau pāpū ia ’ōrua, i amuamu ai ’ōrua. Tē parau mai na ’ōrua ē, i parau ’ū’ana mai na ’oia ; ’e te parau na ho’i ’ōrua ē, i riri nā ’oia ia ’ōrua ; inaha rā, te ’ū’ana o tāna ra parau, ’o te ’ū’ana ïa o te mana nō te parau a te Atua tei roto iāna ra ; ’e ’o tei parauhia e ’ōrua ē, e riri, ’o te parau mau ïa mai tei roto i te Atua ra ; ’aore i ti’a iāna i te tāpe’a iāna iho, ’ua fa’a’ite mata’u ’ore mai rā ’oia i tā ’ōrua mau ’ohipa ’ī’ino.</div><div class="francais">26 Et vous avez murmuré parce qu’il été clair avec vous. Vous dites qu’il fait usage de rigueur ; vous dites qu’il été en colère contre vous ; mais voici, sa rigueur était la rigueur de la puissance de la parole de Dieu qui était en lui ; et ce que vous appelez colère était la vérité selon ce qui est en Dieu, qu’il ne pouvait pas réprimer, dénonçant hardiment vos iniquités.</div></div><div class="verse-container"><div class="tahitien">27 ’E e mea ti’a roa ’ia vai te mana o te Atua i roto iāna, ’ia ti’a iāna ’ia fa’aue atu ia ’ōrua ’e ’ia ha’apa’o ’ōrua e ti’a ai. Inaha rā, e ’ere ïa ’oia iho, ’o te Vārua rā ïa o te Fatu tei roto iāna, i hāmama ai tōna vaha nō te parau atu, ’e i ’ore ai i ti’a iāna i te tāpe’a i te reira.</div><div class="francais">27 Et il faut que le pouvoir de Dieu soit avec lui, pour qu’il vous commande et que vous obéissiez. Mais voici, ce n’était pas lui, mais c’était l’Esprit du Seigneur qui était en lui qui lui ouvrait la bouche pour le faire parler, de sorte qu’il ne pouvait pas se taire.</div></div><div class="verse-container"><div class="tahitien">28 ’E i teienei, e tā’u tamaiti e Lamana, ’e ’oia ato’a e Lemuela ’e e Samu, ’e tā’u ato’a mau tamaiti ’oia ho’i te mau tamaiti a Isema’ela, inaha, mai te mea e ha’apa’o ’outou i te mau parau a Nephi, e ’ore roa ïa ’outou e pohe. ’E mai te mea e ha’apa’o ’outou i tāna parau, e vaiiho ïa vau i te hō’ē ha’amaita’ira’a i ni’a ia ’outou, ’oia ïa, ’o tā’u ha’amaita’ira’a mātāmua.</div><div class="francais">28 Et maintenant, mon fils Laman, et aussi Lémuel et Sam, et aussi mes fils qui êtes les fils d’Ismaël, voici, si vous voulez écouter la voix de Néphi, vous ne périrez pas. Et si vous voulez l’écouter, je vous laisse une bénédiction, oui, ma première bénédiction.</div></div><div class="verse-container"><div class="tahitien">29 ’Ia ’ore rā ’outou e fa’aro’o iāna, e rave ’ē atu ïa vau i tā’u ha’amaita’ira’a mātāmua, ’oia ïa, tā’u iho ha’amaita’ira’a, ’e e nīni’ihia te reira i ni’a iho iāna.</div><div class="francais">29 Mais si vous ne voulez pas l’écouter, je retire ma première bénédiction, oui, ma bénédiction, et elle reposera sur lui.</div></div><div class="verse-container"><div class="tahitien">30 ’E i teienei, e Zorama, tē parau atu nei au ia ’oe na : Inaha, ’o te tāvini ’oe nō Labana ; ’āre’a rā ’ua arata’ihia mai ’oe mai te fenua nō Ierusalema mai, ’e ’ua ’ite au e hoa mau ’oe nō tā’u nei tamaiti, ’o Nephi, ē a muri noa atu.</div><div class="francais">30 Et maintenant, Zoram, je te parle : Voici, tu es le serviteur de Laban ; néanmoins, tu as été emmené du pays de Jérusalem, et je sais que tu es à jamais un ami fidèle pour mon fils Néphi.</div></div><div class="verse-container"><div class="tahitien">31 Nō reira, nō tō ’oe ha’apa’o maita’i, e ha’amaita’ihia tō ’oe hua’ai ’e tōna ato’a ho’i hua’ai ; ’e e ora maoro rātou ma te manuia maita’i i ni’a i teie fenua nei ; ’e ’aita roa te hō’ē mea e fa’a’ino ’e ’aore rā e ha’ape’ape’a i tō rātou orara’a manuia maita’i i ni’a i teie fenua nei ē a muri noa atu, maori rā ’o te mau ’ohipa ’ī’ino i rotopū ia rātou.</div><div class="francais">31 C’est pourquoi, parce que tu as été fidèle, ta postérité sera bénie avec sa postérité, de sorte qu’elle demeurera longtemps dans la prospérité sur la surface de cette terre ; et rien, si ce n’est l’iniquité en son sein, ne fera du tort à sa prospérité ou ne la troublera sur la surface de cette terre, et ce, à jamais.</div></div><div class="verse-container"><div class="tahitien">32 Nō reira, mai te mea e ha’apa’o maita’i ’oe i te mau fa’auera’a a te Fatu, ’ua ha’amo’ahia ïa teie nei fenua e te Fatu ’ei ha’apūra’a nō tō ’oe ra hua’ai ’e te hua’ai ato’a ho’i o tā’u ra tamaiti.</div><div class="francais">32 C’est pourquoi, si vous gardez les commandements du Seigneur, le Seigneur consacré cette terre pour la sécurité de ta postérité avec la postérité de mon fils.</div></div>
    <div class="verse-container introduction"><div class="tahitien">Nā roto i te Mesia Mo’a e tae mai ai te fa’aorara’a—E mea tītauhia te ti’amāra’a nō te mā’iti nō te orara’a ’e nō te haerera’a i mua—’Ua hi’a Adamu ’ia vai te ta’ata—E ti’amāra’a tō te ta’ata nō te mā’iti i te ti’amāra’a ’e te ora mure ’ore. Fātata 588–570H.M.</div><div class="francais">La rédemption vient du saint Messie — La liberté de choix (le libre arbitre) est essentielle à l’existence et à la progression — Adam tomba pour que les hommes fussent — Les hommes sont libres de choisir la liberté et la vie éternelle. Vers 588–570 av. J.-C.</div></div>
    <nav>
        
        <a href="chapter_2_2.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
