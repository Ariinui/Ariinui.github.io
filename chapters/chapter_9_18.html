
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 18</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>Alma</h1>
        <h2>Alma Chapitre 18</h2>
        <div class="verse-container"><div class="tahitien">1 ’E i muri a’era, ’ua fa’aue ihora te ari’i ra ’o Lamoni ’ia ti’a mai tōna mau tāvini ’e ’ia fa’a’ite pāpū mai i te mau mea ato’a tā rātou i ’ite nō ni’a i te ’ohipa i tupu.</div><div class="francais">1 Et il arriva que le roi Lamoni fit avancer ses serviteurs et les fit témoigner de toutes les choses qu’ils avaient vues à ce sujet.</div></div><div class="verse-container"><div class="tahitien">2 ’E ’ua fa’a’ite pāpū mai rātou ato’a i te mau mea tā rātou i ’ite, ’e ’ua fa’aro’o a’era ’oia i tō Amona ha’apa’o maita’i i te pārurura’a i tāna ra mau nana māmoe, ’e i tōna ho’i mana rahi ’a ’aro pūai atu ai ’oia ia rātou ’o tei tītau ’ia taparahi mai iāna, ’e ’ua māere roa ihora te ari’i, ’e ’ua nā ’ō mai ra : E ’ere teie i te ta’ata ana’e. Inaha, e ’ere ānei teie te Vārua Rahi tei fa’atae mai i te utu’a rahi i ni’a iho i teie nei feiā, nō tā rātou mau taparahira’a i te ta’ata ?</div><div class="francais">2 Et lorsqu’ils eurent tous témoigné des choses qu’ils avaient vues et qu’il eut appris la fidélité avec laquelle Ammon avait préservé ses troupeaux, et aussi la grande force avec laquelle il avait combattu ceux qui cherchaient à le tuer, il fut extrêmement étonné, et dit : Assurément celui-ci est plus qu’un homme. Voici, n’est-ce pas là le Grand Esprit qui envoie de si grands châtiments sur ce peuple à cause de ses meurtres ?</div></div><div class="verse-container"><div class="tahitien">3 ’E ’ua pāhono atu ra rātou i te ari’i, nā ’ō atu ra : ’Aita mātou i ’ite, e Vārua Rahi ānei ’oia ’e ’aore rā e ta’ata ānei ; ’ua ’ite rā mātou ē, ’aita roa e ti’a i te mau ’enemi o te ari’i ’ia taparahi iāna, ’e ’aita ho’i e ti’a ia rātou ’ia ha’apurara ’ē atu i te mau nana māmoe a te ari’i ’a fa’aea ai ’oia i pīha’i iho ia mātou, nō tōna ’aravihi ’e te pūai rahi ho’i ; nō reira, ’ua ’ite mātou e hoa ’oia nō te ari’i. ’E i teienei, e te ari’i, ’aita roa mātou i ti’aturi ē tē vai nei te hō’ē ta’ata e mana rahi tōna mai te reira, ’e ’ua ’ite ho’i mātou ē, ’aita e ti’a iāna ’ia taparahihia.</div><div class="francais">3 Et ils répondirent au roi, et dirent : S’il est le Grand Esprit ou un homme, nous ne savons ; mais ce que nous savons, c’est qu’il ne peut être tué par les ennemis du roi ; ils ne peuvent pas non plus disperser les troupeaux du roi lorsqu’il est avec nous, à cause de son habileté et de sa grande force ; c’est pourquoi, nous savons qu’il est ami du roi. Et maintenant, ô roi, nous ne croyons pas qu’un homme ait un aussi grand pouvoir, car nous savons qu’il ne peut être tué.</div></div><div class="verse-container"><div class="tahitien">4 ’E i teienei, ’ia fa’aro’o a’era te ari’i i teie mau parau, ’ua parau mai ra ’oia ia rātou : I teienei, tē ’ite nei au ē, ’o te Vārua Rahi teie, ’e ’ua haere mai ’oia i raro nei nō te fa’aora ia ’outou, ’ia ’ore au e taparahi ia ’outou mai tā’u i nā reira i tō ’outou ra mau taea’e. I teienei ’o te Vārua Rahi teie tei parauhia mai e tō tātou ra mau metua.</div><div class="francais">4 Et alors, quand le roi entendit ces paroles, il leur dit : Maintenant je sais que c’est le Grand Esprit ; et il est descendu à ce moment-ci pour vous préserver la vie, afin que je ne vous tue pas comme j’ai tué vos frères. Or, c’est là le Grand Esprit dont nos pères ont parlé.</div></div><div class="verse-container"><div class="tahitien">5 I teienei ’o te peu tumu teie i fāri’ihia e Lamoni nō ’ō mai i tōna ra metua tāne, ’oia ho’i, tē vai noa ra te Vārua Rahi. Noa atu ē ’ua ti’aturi noa rātou i taua Vārua Rahi ra, ’ua mana’o rā rātou ē, e mea ti’a te mau mea ato’a tā rātou e rave ra ; terā rā, ’ua rurutaina ihora Lamoni ma te mata’u, i te mea ē ’ua hape ’oia i te taparahira’a i tōna ra mau tāvini :</div><div class="francais">5 Or, c’était là la tradition de Lamoni, qu’il avait reçue de son père, qu’il avait un Grand Esprit . En dépit du fait qu’ils croyaient en un Grand Esprit, ils pensaient que tout ce qu’ils faisaient était juste ; néanmoins, Lamoni commença à craindre extrêmement d’avoir mal agi en tuant ses serviteurs ;</div></div><div class="verse-container"><div class="tahitien">6 E rave rahi ho’i tō rātou ’o tāna i taparahi, nō te mea i ha’apurara na tō rātou mau taea’e i tā rātou mau nana māmoe i te vāhi nō te pape ra ; ’e nō reira, nō te mea ’ua ha’apurara rātou i tā rātou mau nana māmoe i taparahihia ai rātou ra.</div><div class="francais">6 car il en avait tué beaucoup, parce que leurs frères avaient dispersé leurs troupeaux au point d’eau ; et ainsi, parce qu’ils avaient laissé disperser leurs troupeaux, ils avaient été tués.</div></div><div class="verse-container"><div class="tahitien">7 I teienei, e peu mātauhia teie nā teie mau ’āti Lamana ’ia tīa’i i pīha’i iho i te mau pape nō Sebusa nō te ha’apurara ’ē atu i te mau nana māmoe a te mau ta’ata, ’ia ti’a ia rātou ’ia fa’ahaere atu e rave rahi ’o tei ha’apurarahia i roto i tō rātou iho fenua, ’o teie tā rātou peu harura’a i rotopū ia rātou.</div><div class="francais">7 Or, ces Lamanites avaient pour pratique de se tenir près des eaux de Sébus pour disperser les troupeaux du peuple, afin de pouvoir ainsi en chasser beaucoup qui étaient dispersés vers leur propre pays, étant donné que c’était une pratique de piller parmi eux.</div></div><div class="verse-container"><div class="tahitien">8 ’E i muri a’era, ’ua ui mai ra te ari’i ra ’o Lamoni i tōna mau tāvini, i te nā-’ō-ra’a mai ē : Tei hea roa teie ta’ata, tei iāna te reira huru mana rahi ?</div><div class="francais">8 Et il arriva que le roi Lamoni interrogea ses serviteurs, disant : Où est cet homme qui un si grand pouvoir ?</div></div><div class="verse-container"><div class="tahitien">9 ’E ’ua parau atu ra rātou iāna : Inaha, tē fa’a’amu ra ’oia i tā ’oe mau pua’ahorofenua. I teienei, i fa’aue na ho’i te ari’i i tōna mau tāvini, hou te taime nō te fa’ainura’a i tā rātou mau nana māmoe, ’ia fa’aineine rātou i tāna mau pua’ahorofenua ’e te mau pere’o’o ho’i, ’e ’ia ’āfa’i atu iāna i te fenua ra nō Nephi ; nō te mea tē fa’atupuhia ra te hō’ē fa’a’amu’a rahi i te fenua ra nō Nephi ’e te metua tāne o Lamoni, te ari’i nō te fenua pā’āto’a.</div><div class="francais">9 Et ils lui dirent : Voici, il est occupé à nourrir tes chevaux. Or, le roi avait commandé à ses serviteurs, avant le moment où ils devaient abreuver leurs troupeaux, de préparer ses chevaux et ses chars, et de le conduire au pays de Néphi ; car une grande fête avait été déclarée au pays de Néphi par le père de Lamoni, qui était roi de tout le pays.</div></div><div class="verse-container"><div class="tahitien">10 I teienei ’ia fa’aro’o a’era te ari’i ra ’o Lamoni ē tē fa’aineine ra Amona i tāna mau pua’ahorofenua ’e tōna ra mau pere’o’o, ’ua rahi atu ra tōna māere nō tō Amona ha’apa’o maita’i, ’e ’ua nā ’ō ihora ’oia : ’Oia mau roa, ’aita roa e tāvini i rotopū i tō’u ato’a ra mau tāvini mai teie nei ta’ata i te ha’apa’o maita’i ; ’e ’ua ha’amana’o ho’i ’oia i tā’u ato’a ra mau fa’auera’a ’ia ravehia te reira.</div><div class="francais">10 Alors, quand le roi Lamoni apprit qu’Ammon était occupé à préparer ses chevaux et ses chars, il fut encore plus étonné, à cause de la fidélité d’Ammon, disant : Assurément, il n’y jamais eu de serviteur, parmi tous mes serviteurs, qui ait été aussi fidèle que cet homme ; car il se souvient même de tous mes commandements pour les exécuter.</div></div><div class="verse-container"><div class="tahitien">11 I teienei ’ua ’ite pāpū vau ē, ’o te Vārua Rahi teie, ’e tē hina’aro nei au ’ia haere mai ’oia iā’u nei, ’ua mata’u rā vau.</div><div class="francais">11 Maintenant je sais avec certitude qu’il s’agit du Grand Esprit, et je voudrais bien qu’il vienne à moi, mais je n’ose pas.</div></div><div class="verse-container"><div class="tahitien">12 ’E i muri a’era, ’ia oti a’era tā Amona fa’aineinera’a i te mau pua’ahorofenua ’e te mau pere’o’o nō te ari’i ’e tōna mau tāvini, ’ua haere atu ra ’oia i te ari’i ra, ’e ’ua ’ite atu ra ’oia ē ’ua taui roa te hōho’a mata o te ari’i ; nō reira ’ua fātata roa ihora ’oia i te ho’i atu i rāpae mai mua mai i tōna ra aro.</div><div class="francais">12 Et il arriva que lorsqu’il eut préparé les chevaux et les chars pour le roi et ses serviteurs, Ammon entra auprès du roi, et il vit que le visage du roi avait changé ; c’est pourquoi, il était sur le point de retourner hors de sa présence.</div></div><div class="verse-container"><div class="tahitien">13 ’E ’ua parau mai ra te hō’ē o te mau tāvini o te ari’i iāna, e Rabana, tōna aura’a ’ia ’īritihia, ’oia ho’i, e ari’i mana ’e ’aore rā e ari’i rahi ; nō te mea ’ua ’ite rātou ē, e mana rahi tō tō rātou mau ari’i ; ’e ’ua nā ’ō mai ra ’oia i te parau mai iāna : E Rabana, ’ua hina’aro te ari’i ’ia fa’aea mai ’oe i’ō nei.</div><div class="francais">13 Et un des serviteurs du roi lui dit : Rabbanah, ce qui veut dire, par interprétation, puissant ou grand roi, considérant que leurs rois étaient puissants ; et ainsi il lui dit : Rabbanah, le roi désire que tu restes.</div></div><div class="verse-container"><div class="tahitien">14 Nō reira, ’ua fāriu atu ra Amona i ni’a i te ari’i, ’e ’ua nā ’ō atu ra iāna : E aha tā ’oe i hina’aro iā’u ’ia rave nā ’oe na, e te ari’i ? ’E ’aita te ari’i i pāhono mai iāna nō te ārea e hō’ē hora te maoro, mai te au i te fāito nō tā rātou taime, ’e ’aita roa ho’i ’oia i ’ite i te mea tāna e ti’a ’ia parau atu iāna.</div><div class="francais">14 C’est pourquoi Ammon se tourna vers le roi et lui dit : Que veux-tu que je fasse pour toi, ô roi ? Et le roi ne lui répondit pas pendant une heure, selon leur temps, car il ne savait pas ce qu’il devait lui dire.</div></div><div class="verse-container"><div class="tahitien">15 ’E i muri a’era, ’ua parau fa’ahou atu ra Amona iāna : E aha tā ’oe i hina’aro iā’u nei ? ’Aita rā te ari’i i pāhono mai iāna.</div><div class="francais">15 Et il arriva qu’Ammon lui dit encore : Que désires-tu de moi ? Mais le roi ne lui répondit pas.</div></div><div class="verse-container"><div class="tahitien">16 ’E i muri a’era, ’ua ’ī ihora Amona i te Vārua o te Atua, nō reira ’ua ’ite atu ’oia i te mau mana’o o te ari’i. ’E ’ua parau atu ra ’oia iāna : Nō te mea ānei ’ua fa’aro’o ’oe ē, ’ua pāruru vau i tō ’oe mau tāvini ’e tā ’oe mau nana māmoe, ’e ’ua taparahi ho’i i nā taea’e e hitu nō rātou i te mā’a ’e i te ’o’e, ’e ’ua tāpū ’ē ho’i i te rima o vetahi ’ē atu, ’ia ti’a iā’u ’ia pāruru i tā ’oe mau nana māmoe ’e tō ’oe mau tāvini ; inaha, nō teie ānei mea i tupu ai tō ’oe māere ?</div><div class="francais">16 Et il arriva qu’Ammon, rempli de l’Esprit de Dieu, perçut alors les pensées du roi. Et il lui dit : Est-ce parce que tu as appris que j’ai défendu tes serviteurs et tes troupeaux, et que j’ai tué sept de leurs frères avec la fronde et avec l’épée, et que j’ai tranché le bras à d’autres pour défendre tes troupeaux et tes serviteurs, voici, est-ce cela qui cause ton étonnement ?</div></div><div class="verse-container"><div class="tahitien">17 Tē parau atu nei au ia ’oe na, e aha ïa te mea i tupu ai tō ’oe māere rahi ? Inaha, e ta’ata ho’i au, ’e e tāvini ho’i nō ’oe ; ’e nō reira, ’o te mea ti’a tā ’oe e hina’aro, ’o tā’u ïa e rave.</div><div class="francais">17 Je te le dis, qu’est-ce qui fait que ton étonnement est si grand ? Voici, je suis un homme, et je suis ton serviteur ; c’est pourquoi, tout ce que tu désires de juste, je le ferai.</div></div><div class="verse-container"><div class="tahitien">18 I teienei, ’ia fa’aro’o a’era te ari’i i teie mau parau, ’ua māere fa’ahou ihora ’oia, ’e ’ua ta’a iāna ē, ’ua ’ite Amona i tōna mau mana’o ; ’e noa atu ā i te reira, ’ua hāmama ihora te ari’i Lamoni i tōna vaha, ’e ’ua nā ’ō mai ra iāna : ’O vai ho’i ’oe na ? ’O taua Vārua Rahi ra ānei ’oe ’o tei ’ite i te mau mea ato’a ?</div><div class="francais">18 Alors, quand le roi eut entendu ces paroles, il s’étonna de nouveau, car il voyait qu’Ammon pouvait discerner ses pensées ; mais malgré cela, le roi Lamoni ouvrit la bouche, et lui dit : Qui es-tu ? Es-tu ce Grand Esprit qui sait tout ?</div></div><div class="verse-container"><div class="tahitien">19 ’Ua parau atu ra Amona iāna, nā ’ō atu ra : E ’ere ïa vau.</div><div class="francais">19 Ammon répondit et lui dit : Je ne le suis pas.</div></div><div class="verse-container"><div class="tahitien">20 ’E ’ua parau mai ra te ari’i : E mea nāhea ’oe i ’ite ai i te mau mana’o o tō’u nei ’ā’au ? ’A parau mai ’oe ma te mata’u ’ore, ’e ’a fa’a’ite mai i teie mau mea iā’u nei ; ’e ’a fa’a’ite ato’a mai ho’i iā’u nei ē nā roto i tō vai mana i taparahi ai ’e i tāpū ’ē atu ai ’oe i te mau rima o tō’u ra mau taea’e tei ha’apurara ’ē atu i tā’u ra mau nana māmoe—</div><div class="francais">20 Et le roi dit : Comment connais-tu les pensées de mon cœur ? Tu peux parler hardiment, et me parler de ces choses ; et aussi me dire par quel pouvoir tu as tué et tranché le bras à mes frères qui dispersaient mes troupeaux —</div></div><div class="verse-container"><div class="tahitien">21 ’E i teienei, mai te mea e fa’a’ite mai ’oe i teie mau mea iā’u nei, e hōro’a atu ïa vau ia ’oe na i te mau mea ato’a tā ’oe e hina’aro ; ’e mai te mea e hina’arohia, nā tō’u ïa mau nu’u fa’ehau e pāruru ia ’oe ; ’ua ’ite rā vau ē, ’ua rahi atu tō ’oe mana i tō rātou ato’a ra ; terā rā, te mau mea ato’a tā ’oe e hina’aro mai iā’u nei, nā’u ïa e hōro’a atu ia ’oe na.</div><div class="francais">21 Et maintenant, si tu veux me parler de ces choses, tout ce que tu désires, je te le donnerai ; et si c’était nécessaire, je te ferais garder par mes armées ; mais je sais que tu es plus fort qu’elles toutes ; néanmoins, tout ce que tu désires de moi, je te l’accorderai.</div></div><div class="verse-container"><div class="tahitien">22 I teienei, nō te ’aravihi ’e te hapa ’ore o Amona, ’ua parau atu ra ’oia ia Lamoni : E fa’aro’o ānei ’oe i tā’u nei mau parau, mai te mea e fa’a’ite atu vau ia ’oe ē nā roto i tō vai mana i rave ai au i teie mau mea nei ? ’E teie te mea tā’u i hina’aro ia ’oe na.</div><div class="francais">22 Or, Ammon, qui était sage, et cependant inoffensif, dit à Lamoni : Écouteras-tu mes paroles si je te dis par quel pouvoir je fais ces choses ? Et c’est là ce que je désire de toi.</div></div><div class="verse-container"><div class="tahitien">23 ’E ’ua parau mai ra te ari’i iāna, nā ’ō mai ra : ’Ē, e ti’aturi au i tā ’oe mau parau ato’a. ’E e mea nā reira ’oia i te noa’ara’a nā roto i te hō’ē rāve’a ’aravihi.</div><div class="francais">23 Et le roi lui répondit, et dit : Oui, je croirai à toutes tes paroles. Et c’est ainsi qu’il fut pris par stratagème.</div></div><div class="verse-container"><div class="tahitien">24 E ha’amata ihora Amona i te parau atu iāna ma te mata’u ’ore, ’e ’ua nā ’ō atu ra iāna : Tē ti’aturi ra ānei ’oe ē, tē vai ra te hō’ē Atua ?</div><div class="francais">24 Et Ammon commença à lui parler avec hardiesse, et lui dit : Crois-tu qu’il a un Dieu ?</div></div><div class="verse-container"><div class="tahitien">25 ’E ’ua pāhono mai ra ’oia, ’e ’ua nā ’ō mai ra iāna : ’Aita vau i ’ite i te aura’a nō te reira.</div><div class="francais">25 Et il répondit, et lui dit : Je ne sais pas ce que cela veut dire.</div></div><div class="verse-container"><div class="tahitien">26 ’E i muri iho ’ua nā ’ō atu ra Amona : Tē ti’aturi ra ānei ’oe ē, tē vai ra te hō’ē Vārua Rahi ?</div><div class="francais">26 Et alors Ammon dit : Crois-tu qu’il a un Grand Esprit ?</div></div><div class="verse-container"><div class="tahitien">27 ’E ’ua parau mai ra ’oia, ’Ē.</div><div class="francais">27 Et il dit : Oui.</div></div><div class="verse-container"><div class="tahitien">28 ’E ’ua nā ’ō atu ra Amona : ’O te Atua ïa. ’E ’ua parau fa’ahou atu ra Amona iāna : Tē ti’aturi ra ānei ’oe ē, nā teie Vārua Rahi, ’oia ho’i nā te Atua, i hāmani i te mau mea ato’a i te ra’i ra ’e i te ao ato’a nei ?</div><div class="francais">28 Et Ammon dit : C’est Dieu. Et Ammon lui dit encore : Crois-tu que ce Grand Esprit, qui est Dieu, créé tout ce qui est dans le ciel et sur la terre ?</div></div><div class="verse-container"><div class="tahitien">29 ’E ’ua parau mai ra ’oia : ’Ē, ’ua ti’aturi au ē, nāna i hāmani i te mau mea ato’a i te ao nei ; ’aita rā vau i ’ite nō ni’a i te mau ra’i.</div><div class="francais">29 Et il dit : Oui, je crois qu’il créé tout ce qui est sur la terre ; mais je ne connais pas les cieux.</div></div><div class="verse-container"><div class="tahitien">30 ’E ’ua parau atu ra Amona iāna : Te mau ra’i, ’o te vāhi ïa tei reira te Atua ’e tāna mau melahi mo’a i te pārahira’a.</div><div class="francais">30 Et Ammon lui dit : Les cieux sont un lieu où Dieu demeure, ainsi que tous ses saints anges.</div></div><div class="verse-container"><div class="tahitien">31 ’E ’ua parau mai ra te ari’i ra ’o Lamoni : Tei nia a’e ānei te reira i te ao nei ?</div><div class="francais">31 Et le roi Lamoni dit : Est-ce au-dessus de la terre ?</div></div><div class="verse-container"><div class="tahitien">32 ’E ’ua parau atu ra Amona : ’Ē, ’e tē hi’o noa mai ra ho’i ’oia i te mau tamari’i a te ta’ata nei ; ’e ’ua ’ite ’oia i te mau mana’o ato’a ’e te mau hina’aro ato’a o te ’ā’au nei ; ’e nā tōna rima ho’i i hāmani ia rātou pā’āto’a mai te mātāmua mai ā.</div><div class="francais">32 Et Ammon dit : Oui, et il regarde d’en haut tous les enfants des hommes ; et il connaît toutes les pensées et toutes les intentions du cœur ; car c’est par sa main que tous ont été créés dès le commencement.</div></div><div class="verse-container"><div class="tahitien">33 ’E ’ua nā ’ō mai ra te ari’i ra ’o Lamoni : Tē ti’aturi nei au i teie mau mea ato’a tā ’oe i parau iho nei. ’Ua tonohia mai ānei ’oe nō ’ō mai i te Atua ra ?</div><div class="francais">33 Et le roi Lamoni dit : Je crois toutes ces choses que tu as dites. Es-tu envoyé de Dieu ?</div></div><div class="verse-container"><div class="tahitien">34 ’Ua parau atu ra Amona iāna : E ta’ata ho’i au ; ’e ’ua hāmanihia ho’i te ta’ata i te mātāmua ra ’ia au i te hōho’a o te Atua ra, ’e ’ua pi’ihia vau e tōna ra Vārua Mo’a ’ia ha’api’i atu i teie nei mau mea i teie mau ta’ata, ’ia fa’afāriuhia mai rātou i te ’ite i te parauti’a ’e te parau mau ;</div><div class="francais">34 Ammon lui dit : Je suis un homme ; et l’homme, au commencement, été créé à l’image de Dieu, et je suis appelé par son Esprit-Saint à enseigner ces choses à ce peuple, afin qu’il soit amené à la connaissance de ce qui est juste et vrai ;</div></div><div class="verse-container"><div class="tahitien">35 ’E tei roto iā’u nei te hō’ē tufa’a nō taua Vārua ra i te pārahira’a, ’e tē hōro’a mai nei te reira i te ’ite iā’u, ’e te mana ato’a ho’i mai te au i tō’u fa’aro’o ’e tō’u hina’aro i te Atua.</div><div class="francais">35 et une part de cet Esprit demeure en moi, ce qui me donne de la connaissance, et aussi du pouvoir, selon ma foi et mes désirs qui sont en Dieu.</div></div><div class="verse-container"><div class="tahitien">36 I teienei, ’ia oti a’era tā Amona paraura’a i teie mau parau, ’ua ha’amata ihora ’oia nō ni’a i te hāmanira’ahia o te ao nei, ’e te hāmanira’ahia o Adamu, ’e ’ua fa’a’ite atu ’oia iāna i te mau mea ato’a nō ni’a i te hi’ara’a o te ta’ata ; ’e ’ua tuatāpapa māite atu ra ’oia ’e ’ua tu’u ihora ho’i i mua iāna te mau pāpa’a parau ’e te mau pāpa’ira’a mo’a nō te mau ta’ata, ’o tei parauhia e te mau peropheta ē tae roa a’e i te taime i reva mai ai tō rātou metua tāne ’o Lehi mai Ierusalema mai.</div><div class="francais">36 Alors, quand il eut dit ces paroles, Ammon commença à la création du monde, et aussi à la création d’Adam, et lui dit tout ce qui concernait la chute de l’homme, et lui exposa et plaça devant lui les annales et les saintes Écritures du peuple, qui avaient été dites par les prophètes, jusqu’au moment où leur père, Léhi, quitta Jérusalem.</div></div><div class="verse-container"><div class="tahitien">37 ’E ’ua tuatāpapa ato’a ihora ’oia ia rātou, (i te ari’i ’e tōna ra mau tāvini) i te mau haere’a o tō rātou mau metua nā roto i te mēdēbara, ’e tō rātou mau ’ati ato’a i te po’ia ’e te po’ihā, ’e tō rātou māuiui ’e tē vai atu ra.</div><div class="francais">37 Et il leur exposa aussi (car c’était au roi et à ses serviteurs) tous les voyages de leurs pères dans le désert, et toutes leurs souffrances causées par la faim, et la soif, et leur labeur, et ainsi de suite.</div></div><div class="verse-container"><div class="tahitien">38 ’E ’ua tuatāpapa ato’a atu ra ho’i ’oia ia rātou i te mau ’ōrurehaura’a a Lamana rāua ’o Lemuela, ’e te mau tamaiti a Isema’ela, ’oia ïa, ’ua tuatāpapa atu ’oia i tā rātou mau ’ōrurehaura’a ato’a ia rātou ; ’e ’ua ha’amāramarama atu ’oia ia rātou i te mau pāpa’a parau ’e te mau pāpa’ira’a mo’a mai te taime i fa’aru’e ai Lehi i Ierusalema ē tae roa a’e i teie nei taime.</div><div class="francais">38 Et il leur exposa aussi ce qui concernait les rébellions de Laman et de Lémuel, et des fils d’Ismaël, oui, il leur raconta toutes leurs rébellions ; et il leur expliqua toutes les annales et toutes les Écritures depuis le moment où Léhi quitta Jérusalem jusqu’au temps présent.</div></div><div class="verse-container"><div class="tahitien">39 E ’ere rā te reira ana’e ; ’ua ha’amāramarama ato’a atu ho’i ’oia ia rātou i te ’ōpuara’a nō te fa’aorara’a, ’o tei fa’aineinehia mai te ha’amatara’a mai ā o te ao nei ; ’e ’ua fa’a’ite ato’a atu ’oia ia rātou nō ni’a i te taera’a mai o te Mesia, ’e ’ua fa’a’ite ato’a atu ’oia ia rātou nō ni’a i te mau ’ohipa ato’a a te Fatu.</div><div class="francais">39 Mais ce n’est pas tout, car il leur expliqua le plan de rédemption, qui fut préparé dès la fondation du monde ; et il leur fit connaître ce qui concernait la venue du Christ ; et toutes les œuvres du Seigneur, il les leur fit connaître.</div></div><div class="verse-container"><div class="tahitien">40 ’E i muri a’era, ’ia oti a’era tāna paraura’a i teie mau mea, ’e i te ha’amāramaramara’a atu i te ari’i, ’ua ti’aturi ihora te ari’i i tāna ato’a ra mau parau.</div><div class="francais">40 Et il arriva que lorsqu’il eut dit toutes ces choses, et les eut expliquées au roi, le roi crut toutes ses paroles.</div></div><div class="verse-container"><div class="tahitien">41 ’E ’ua ti’aoro atu ra ’oia i te Fatu, i te nā-’ō-ra’a atu ē : E te Fatu, ’a aroha mai ; mai te au i te rahi o tō ’oe aroha ’o tā ’oe i hōro’a mai i te mau ta’ata o Nephi ra, ’ia fa’atae ato’a mai i te reira i ni’a iho iā’u ’e i tō’u ato’a ra mau ta’ata.</div><div class="francais">41 Et il commença à crier au Seigneur, disant : Ô Seigneur, sois miséricordieux ; selon l’abondante miséricorde que tu as eue pour le peuple de Néphi, sois miséricordieux envers moi et mon peuple.</div></div><div class="verse-container"><div class="tahitien">42 ’E i teienei, ’ia fa’aoti a’era ’oia i te parau i te reira, ’ua topa ihora ’oia i raro i te repo, mai te mea ra ē, ’ua pohe roa ’oia.</div><div class="francais">42 Et alors, lorsqu’il eut dit cela, il tomba sur le sol, comme s’il était mort.</div></div><div class="verse-container"><div class="tahitien">43 ’E i muri a’era, ’ua rave ihora tōna mau tāvini iāna ’e ’ua ’āfa’i atu ra rātou iāna i roto i mua i tāna ra vahine, ’e ’ua tu’u ihora iāna i ni’a iho i te ro’i ; ’e ’ua tārava noa ’oia mai te mea ra ē, ’ua pohe ’oia nō te ārea e piti ao ’e e piti ru’i te maoro ; ’e ’ua ’oto rahi ihora tāna vahine, ’e tāna mau tamaiti, ’e tāna ho’i mau tamāhine nōna, ’ia au i te peu a te mau ’āti Lamana, ’ua ’oto rahi rātou nō tōna ra pohe.</div><div class="francais">43 Et il arriva que ses serviteurs le prirent et le portèrent auprès de son épouse, et le couchèrent sur un lit ; et il resta étendu comme s’il était mort, pendant deux jours et deux nuits ; et son épouse, et ses fils, et ses filles pleurèrent sur lui, à la manière des Lamanites, se lamentant grandement sur sa perte.</div></div>
        <div class="verse-container introduction"><div class="tahitien">’Ua fāri’i Lamoni i te māramarama nō te ora mure ’ore ’e ’ua ’ite ’oia i te Tāra’ehara—’Ua vare’a tōna ’utuāfare pā’āto’a i te ta’oto mai te mea ra ē, ’ua pohe rātou, ’e ’ua ’ite atu e rave rahi i te mau melahi nā roto i te ’ōrama—’Ua fa’aorahia ’o Amona nā roto i te semeio—’Ua bāpetizo ’oia e rave rahi ta’ata ’e ’ua fa’ati’a ’oia i te ’ēkālesia i rotopū ia rātou. Fātata 90H.M.</div><div class="francais">Lamoni reçoit la lumière de la vie éternelle et voit le Rédempteur — Les gens de sa maison tombent sur le sol, accablés par l’Esprit, et beaucoup voient des anges — Ammon est préservé miraculeusement — Il en baptise beaucoup et établit une Église parmi eux. Vers 90 av. J.-C.</div></div>
        <nav class="chapter-nav">
            <a href="chapter_9_17.html">Chapitre précédent</a> | 
            <a href="chapter_9_19.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
