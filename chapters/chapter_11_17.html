
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>3 Ne Chapitre 17</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>3 Ne</h1>
            <h2>3 Ne Chapitre 17</h2>
            <div class="verse-container"><div class="tahitien">1 Inaha, i teienei, i muri a’era, ’ia fa’aoti a’era Iesu i te parau atu i teie mau parau, ’ua hi’o fa’ahou a’era ’oia i te mau ta’ata, ’e ’ua nā ’ō atu ra ’oia ia rātou : Inaha, ’ua fātata roa tō’u taime.</div><div class="francais">1 Voici, alors, il arriva que lorsqu’il eut dit ces paroles, Jésus posa de nouveau les regards alentour sur la multitude, et lui dit : Voici, mon temps est proche .</div></div><div class="verse-container"><div class="tahitien">2 Tē ’ite nei au ē, ’ua paruparu ’outou, ’e ’aita e ti’a ia ’outou ’ia māramarama i tā’u mau parau tā’āto’a, ’o tei fa’auehia mai iā’u e te Metua ’ia parau atu ia ’outou i teie taime.</div><div class="francais">2 Je vois que vous êtes faibles, que vous ne pouvez comprendre toutes les paroles que mon Père me commande de vous dire maintenant.</div></div><div class="verse-container"><div class="tahitien">3 Nō reira, ’a haere atu ’outou i tō ’outou mau ’utuāfare, ’e ’a feruri hōhonu i te mau mea ’o tā’u i parau atu, ’e ’a ani atu i te Metua, i tō’u ra i’oa, ’ia māramarama ’outou, ’e ’a fa’aineine i tō ’outou mau mana’o nō ananahi, ’e e ho’i fa’ahou mai au ia ’outou na.</div><div class="francais">3 C’est pourquoi, rentrez chez vous, et méditez les choses que j’ai dites, et demandez au Père, en mon nom, de pouvoir comprendre, et préparez votre esprit pour demain, et je viendrai de nouveau à vous.</div></div><div class="verse-container"><div class="tahitien">4 I teienei rā, e haere atu vau i te Metua ra, ’e e fa’a’ite ato’a ho’i iā’u iho i te mau ’ōpū mo’e nō ’Īserā’ela ra, ’aita ho’i rātou i mo’e i te Metua, ’e ’ua ’ite ho’i ’oia i te vāhi ’o tāna i ’āfa’i atu ia rātou.</div><div class="francais">4 Mais maintenant, je vais au Père, et aussi me montrer aux tribus perdues d’Israël, car elles ne sont pas perdues pour le Père, car il sait où il les emmenées ;</div></div><div class="verse-container"><div class="tahitien">5 ’E i muri a’era, ’ia oti a’era tā Iesu paraura’a atu, ’ua hi’o fa’ahou a’era tōna mata i te mau ta’ata, ’e inaha, tē tahe ra tō rātou roimata, ’e tē hi’o māite mai ra rātou iāna mai te mea ra ē, ’ua hina’aro rātou ’ia ani mai iāna ’ia pārahi ri’i mai ā i pīha’i iho ia rātou.</div><div class="francais">5 et il arriva que lorsque Jésus eut ainsi parlé, il jeta de nouveau les regards alentour sur la multitude, et vit qu’elle était en larmes et avait les regards fixés sur lui, comme si elle voulait lui demander de demeurer encore un peu avec elle.</div></div><div class="verse-container"><div class="tahitien">6 ’E ’ua nā ’ō atu ra ’oia ia rātou : Inaha, ’ua ’ī tō’u ’ā’au i te aroha ia ’outou.</div><div class="francais">6 Et il lui dit : Voici, mes entrailles sont remplies de compassion envers vous.</div></div><div class="verse-container"><div class="tahitien">7 Tē vai ra ānei te feiā ma’i i rotopū ia ’outou ? ’A hōpoi mai ia rātou i’ō nei. E piri’o’i ānei tō rotopū ia ’outou, e matapō ānei, e feiā paruparu ānei, e lēpera ānei, e feiā hāpepa ānei, e tari’a turi ānei, e feiā ro’ohia ānei i te tahi atu mau huru ’ati ? ’A hōpoi mai ia rātou i’ō nei, ’e e fa’aora vau ia rātou, e aroha ho’i tō’u ia ’outou na ; ’ua ’ī ho’i tō’u ’ā’au i te aroha.</div><div class="francais">7 En avez-vous parmi vous qui sont malades ? Amenez-les ici. En avez-vous qui sont estropiés, ou aveugles, ou boiteux, ou mutilés, ou lépreux, ou qui sont desséchés, qui sont sourds, ou qui sont affligés de toute autre manière ? Amenez-les ici et je les guérirai, car j’ai compassion de vous ; mes entrailles sont remplies de miséricorde.</div></div><div class="verse-container"><div class="tahitien">8 ’E tē ’ite nei ho’i au ē, ’ua hina’aro ’outou ’ia fa’a’ite atu vau ia ’outou i tā’u i rave i tō ’outou mau taea’e i Ierusalema ra, ’e tē ’ite nei ho’i au ē, ’ua nava’i tō ’outou fa’aro’o ’ia fa’aora vau ia ’outou.</div><div class="francais">8 Car je vois que vous désirez que je vous montre ce que j’ai fait à vos frères à Jérusalem, car je vois que votre foi est suffisante pour que je vous guérisse.</div></div><div class="verse-container"><div class="tahitien">9 ’E i muri a’era, ’ia oti a’era tāna paraura’a atu, ’ua haere mai ra te mau ta’ata ato’a, ma te ’ā’au hō’ē, i te hōpoira’a mai i tō rātou feiā ma’i ’e tei ro’ohia i te ’ati ra, ’e tō rātou feiā piri’o’i, ’e tō rātou feiā matapō, ’e tō rātou feiā vāvā, ’e te mau ta’ata ato’a i ro’ohia i te mau huru ’ati ato’a ; ’e ’ua fa’aora ’oia ia rātou tāta’itahi ’a hōpoihia mai ai rātou iāna ra.</div><div class="francais">9 Et il arriva que lorsqu’il eut ainsi parlé, toute la multitude, d’un commun accord, s’avança avec ses malades, et ses affligés, et ses estropiés, et avec ses aveugles, et avec ses muets, et avec tous ceux qui étaient affligés de toute autre manière ; et il guérit chacun d’eux à mesure qu’on les lui amenait.</div></div><div class="verse-container"><div class="tahitien">10 ’E ’ua nā reira rātou pā’āto’a, te feiā i fa’aorahia ’e te feiā tino maita’i, i te pi’ora’a ia rātou iho i raro i tōna pae ’āvae, ’e ’ua ha’amori atu ra iāna ; ’e te mau ta’ata e rave rahi ’o tē ti’a ’ia ha’afātata mai iāna ’ua ’āpā ihora ïa rātou i tōna ’āvae, ’e nō reira ho’i ’ua fa’arari a’era rātou i tōna ’āvae i tō rātou roimata.</div><div class="francais">10 Et tous, tant ceux qui avaient été guéris que ceux qui étaient sains, se prosternèrent à ses pieds et l’adorèrent ; et tous ceux de cette multitude qui purent l’approcher lui baisèrent les pieds, de sorte qu’ils lui baignaient les pieds de leurs larmes.</div></div><div class="verse-container"><div class="tahitien">11 ’E i muri a’era, ’ua fa’aue atu ra ’oia ’ia hōpoihia mai tā rātou mau tamari’i ri’i.</div><div class="francais">11 Et il arriva qu’il commanda qu’on lui amenât les petits enfants .</div></div><div class="verse-container"><div class="tahitien">12 ’E ’ua hōpoi mai ra rātou i tā rātou mau tamari’i ri’i ’e ’ua ha’apārahi ihora ia rātou i raro i te repo ra nā pīha’i iho iāna, ’e ’ua ti’a noa ihora Iesu i rōpū mau ; ’e ’ua ’ōtohe atu ra te mau ta’ata e tae roa atu ’ua hope te mau tamari’i pā’āto’a i te hōpoihia mai iāna ra.</div><div class="francais">12 Ils amenèrent donc leurs petits enfants et les posèrent à terre tout autour de lui, et Jésus se tint au milieu d’eux ; et la multitude s’écarta jusqu’à ce qu’ils lui eussent tous été amenés.</div></div><div class="verse-container"><div class="tahitien">13 ’E i muri a’era, ’ia hope rātou pā’āto’a i te hōpoihia mai, ’ua ti’a noa ihora Iesu i rōpū mau, ’e ’ua fa’aue atu ra ’oia i te mau ta’ata ’ia tūturi rātou i raro i te fenua ra.</div><div class="francais">13 Et il arriva que lorsqu’ils eurent tous été amenés, et qu’il se tint au milieu d’eux, Jésus commanda à la multitude de s’agenouiller à terre.</div></div><div class="verse-container"><div class="tahitien">14 ’E i muri a’era, ’ia oti a’era rātou i te tūturi i raro i te repo ra, ’ua ’ū’uru ihora Iesu i roto iāna iho, ’e ’ua nā ’ō a’era : E tō’u Metua, ’ua horuhoru vau nō te mau ’ohipa ’ī’ino a te mau ta’ata nō te ’utuāfare o ’Īserā’ela.</div><div class="francais">14 Et il arriva que lorsqu’ils se furent agenouillés à terre, Jésus gémit en lui-même, et dit : Père, je suis troublé à cause de la méchanceté du peuple de la maison d’Israël.</div></div><div class="verse-container"><div class="tahitien">15 ’E ’ia oti a’era tāna paraura’a i teie mau parau, ’ua tūturi ato’a ihora ’oia i raro i te repo ra ; ’e inaha, ’ua pure atu ra ’oia i te Metua, ’e te mau mea tāna i pure ra ’aita roa ïa e ti’a ’ia pāpa’ihia, ’e ’ua fa’a’ite pāpū mai te mau ta’ata ato’a i fa’aro’o iāna i te reira.</div><div class="francais">15 Et lorsqu’il eut dit ces paroles, lui-même s’agenouilla aussi par terre ; et voici, il pria le Père, et les choses qu’il dit dans sa prière ne peuvent être écrites, et la multitude qui l’entendit en témoigna.</div></div><div class="verse-container"><div class="tahitien">16 ’E teie te huru o te mau mea tā rātou i fa’a’ite pāpū mai : ’Aita roa te hō’ē mata i hi’o na, ’e ’aita roa ato’a te hō’ē tari’a i fa’aro’o na, i te mātāmua, i te mau mea faufa’a rahi ’e te māere mai teie ’o tā rātou i hi’o ’e i fa’aro’o ia Iesu i te paraura’a atu i te Metua.</div><div class="francais">16 Et c’est de cette manière qu’elle témoigne : L’œil n’a encore jamais vu, ni l’oreille entendu de choses aussi grandes et aussi merveilleuses que celles que nous vîmes et entendîmes Jésus dire au Père ;</div></div><div class="verse-container"><div class="tahitien">17 ’E ’aita roa e ti’a i te hō’ē vaha ’ia parau, ’e ’aita roa ato’a e ti’a i te hō’ē ta’ata ’ia pāpa’i, ’e ’aita roa ato’a ho’i e ti’a i te ’ā’au o te ta’ata ’ia ’ite i te mau mea faufa’a rahi ’e te māere ’o tā mātou i hi’o ’e i fa’aro’o ia Iesu i te paraura’a ; ’e ’aita roa ho’i e ti’a i te hō’ē ta’ata ’ia ’ite i te ’oa’oa ’o tei fa’a’ī i tō mātou vārua i te taime ’a fa’aro’o ai mātou iāna i te purera’a atu i te Metua nō mātou.</div><div class="francais">17 et aucune langue ne peut exprimer, ni aucun homme ne peut écrire, ni le cœur des hommes concevoir des choses aussi grandes et aussi merveilleuses que celles que nous vîmes et entendîmes Jésus dire ; et nul ne peut concevoir la joie qui nous remplit l’âme lorsque nous l’entendîmes prier le Père pour nous.</div></div><div class="verse-container"><div class="tahitien">18 ’E i muri a’era, ’ia fa’aoti a’era Iesu i tāna pure i te Metua, ’ua ti’a a’era ’oia i ni’a ; ’āre’a rā nō te rahi o te ’oa’oa o te mau ta’ata ’ua putapū roa ihora rātou.</div><div class="francais">18 Et il arriva que lorsque Jésus eut fini de prier le Père, il se leva ; et si grande était la joie de la multitude qu’elle était accablée.</div></div><div class="verse-container"><div class="tahitien">19 ’E i muri a’era, ’ua paraparau atu ra Iesu ia rātou, ’e ’ua ani atu ra ia rātou ’ia ti’a mai i ni’a.</div><div class="francais">19 Et il arriva que Jésus leur parla et leur commanda de se lever.</div></div><div class="verse-container"><div class="tahitien">20 ’E ’ua ti’a mai rātou i ni’a mai te repo mai ra, ’e ’ua nā ’ō atu ra ’oia ia rātou : E ao tō ’outou nō tō ’outou fa’aro’o. ’E i teienei, inaha, ’ua ’ī roa vau i te ’oa’oa.</div><div class="francais">20 Et ils se levèrent, et il leur dit : Vous êtes bénis à cause de votre foi. Et maintenant, voici, ma joie est pleine.</div></div><div class="verse-container"><div class="tahitien">21 ’E ’ia oti a’era tāna paraura’a atu i teie mau parau, ’ua ’oto ihora ’oia, ’e ’ua ’ite pāpū atu te mau ta’ata i te reira, ’e ’ua rave atu ra ’oia i tā rātou mau tamari’i ri’i, te tahi i muri iho i te tahi, ’e ’ua ha’amaita’i atu ra ia rātou, ’e ’ua pure atu ra i te Metua nō rātou.</div><div class="francais">21 Et lorsqu’il eut dit ces paroles, il pleura, et la multitude en témoigna, et il prit leurs petits enfants, un par un, et les bénit, et pria le Père pour eux.</div></div><div class="verse-container"><div class="tahitien">22 ’E ’ia oti a’era ’oia i te nā-reira-ra’a, ’ua ’oto fa’ahou ihora ’oia.</div><div class="francais">22 Et lorsqu’il eut fait cela, il pleura de nouveau ;</div></div><div class="verse-container"><div class="tahitien">23 ’E ’ua parau atu ra ’oia i te mau ta’ata, ’e ’ua nā ’ō atu ra ia rātou : ’A hi’o na i tā ’outou mau tamari’i ri’i.</div><div class="francais">23 et il parla à la multitude et lui dit : Voyez vos petits enfants.</div></div><div class="verse-container"><div class="tahitien">24 ’E ’a hi’o atu ai rātou, ’ua nānā a’era rātou i tō rātou mata i ni’a i te ra’i, ’e ’ua ’ite atu ra rātou i te mau ra’i i te vēteara’a, ’e ’ua ’ite atu ra rātou i te mau melahi i te poura’a mai nā te ra’i mai, mai te mea ra e tei roto rātou i te auahi ; ’e ’ua pou mai ra rātou i raro, ’e ’ua ha’a’ati a’era i taua mau tamari’i ri’i ra, ’e ’ua ha’a’ati-ato’a-hia rātou i te auahi ; ’e ’ua poihere mai ra te mau melahi ia rātou.</div><div class="francais">24 Et comme ils regardaient, ils jetèrent les regards vers le ciel, et ils virent les cieux ouverts, et ils virent des anges descendre du ciel comme au milieu d’un feu ; et ils descendirent et entourèrent ces petits enfants, et ils étaient environnés de feu ; et les anges les servirent.</div></div><div class="verse-container"><div class="tahitien">25 ’E ’ua hi’o atu te mau ta’ata ’e ’ua fa’aro’o ’e ’ua fa’a’ite pāpū i te reira ; ’e ’ua ’ite ho’i rātou ē, e parau mau tā rātou i fa’a’ite, nō te mea ’ua hi’o atu rātou pā’āto’a, te ta’ata tāta’itahi, ’e ’ua fa’aro’o ho’i ; ’e e piti tauatini ’e e pae hānere ta’ata ; e i roto i te reira tē vai ra te mau tāne, te mau vahine, ’e te mau tamari’i.</div><div class="francais">25 Et la multitude vit, et entendit, et témoigna ; et ils savent que leur témoignage est vrai, car ils virent et entendirent tous, chacun pour lui-même ; et ils étaient au nombre d’environ deux mille cinq cents âmes, hommes, femmes et enfants.</div></div>
            <div class="verse-container introduction"><div class="tahitien">’Ua ha’amata Iesu i te ’ōro’a nō te pane ’e te pape i rotopū i te mau ’āti Nephi—’Ua fa’auehia rātou ’ia pure tāmau noa nā roto i tōna i’oa—Te feiā ’o tē ’amu i tōna tino ’e ’o te inu i tōna toto ma te ti’amā ’ore e fa’ahapahia ïa rātou—’Ua hōro’ahia te mana i te mau pipi nō te hōro’a i te Vārua Maita’i. Fātata 34M.M.</div><div class="francais">Jésus institue la Sainte-Cène chez les Néphites — Il leur est commandé de toujours prier en son nom — Ceux qui mangent sa chair et boivent son sang indignement sont damnés — Les disciples reçoivent le pouvoir de conférer le Saint-Esprit. Vers 34 apr. J.-C.</div></div>
            <nav class="chapter-nav">
                <a href="chapter_11_16.html">Chapitre précédent</a> | 
                <a href="chapter_11_18.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
