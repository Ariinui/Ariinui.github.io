
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 17</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 17</h2>
    <div class="verse-container"><div class="tahitien">39 ’E i muri a’era, tei pīha’i iho te Fatu ia māua, ’oia ïa, ’ua tae mai ra te reo o te Fatu ’e ’ua parau mai ho’i i te mau parau e rave rahi ia rātou, ’e ’ua ’avau pūai mai ra ho’i ia rātou ; ’e i muri a’e i tō rātou ’avaura’ahia mai e te reo o te Fatu ra, ’ua fa’a’ore ihora rātou i tō rātou riri, ’e ’ua tātarahapa ihora i tā rātou mau hara, ’e nō reira ho’i ’ua ha’amaita’i fa’ahou mai ra te Fatu ia mātou i te mā’a, ’ia ’ore mātou ’ia pohe.</div><div class="francais">39 Et il arriva que le Seigneur fut avec nous, oui, que la voix du Seigneur vint, et leur dit beaucoup de paroles, et les corrigea extrêmement ; et lorsqu’ils eurent été corrigés par la voix du Seigneur, ils détournèrent leur colère et se repentirent de leurs péchés, de sorte que le Seigneur nous bénit de nouveau en nous donnant de la nourriture afin que nous ne périssions pas.</div></div>
    <div class="verse-container"><div class="tahitien">1 ’E i muri a’era, ’ua haere fa’ahou atu ra mātou i tō mātou tere i roto i te mēdēbara ; ’e ’ua rātere atu mātou i te pae i te hiti’a o te rā mai taua taime ra. ’E ’ua rātere ’e ’ua haere mātou nā roto i te mau ’ati e rave rahi i roto i te mēdēbara ; ’e ’ua fānau tā mātou mau vahine i te tamari’i i roto i te mēdēbara.</div><div class="francais">1 Et il arriva que nous entreprîmes de nouveau notre voyage dans le désert ; et nous voyageâmes dès lors presque dans la direction de l’est. Et nous voyageâmes et passâmes par beaucoup d’afflictions dans le désert ; et nos femmes eurent des enfants dans le désert.</div></div><div class="verse-container"><div class="tahitien">2 ’E ’ua rahi roa te mau ha’amaita’ira’a a te Fatu i ni’a ia mātou, nō reira ’a ’amu noa ai mātou i te pua’a ota i te mēdēbara ra, ’ua rahi roa te ū a tā mātou mau vahine nā tā rātou mau tamari’i, ’oia ïa, ’e ’ua itoito ho’i rātou mai te tāne te huru ; ’e ’ua haere rātou i tō rātou tere ma te amuamu ’ore.</div><div class="francais">2 Et si grandes furent les bénédictions du Seigneur sur nous que, pendant que nous vivions de viande crue dans le désert, nos femmes donnaient du lait en abondance pour leurs enfants et étaient fortes, oui, comme les hommes ; et elles commencèrent à supporter leurs voyages sans murmures.</div></div><div class="verse-container"><div class="tahitien">3 ’E nō reira tē ’ite nei tātou ē, ’ia tupu te mau fa’auera’a a te Atua e ti’a ai. ’E mai te mea e ha’apa’o te mau tamari’i a te ta’ata nei i te mau fa’auera’a a te Atua, e fa’a’amu ïa ’oia ia rātou, e fa’aitoito ia rātou, ’e e fa’atupu ho’i ’oia i te rāve’a e ti’a ai ia rātou ’ia rave i te mea tāna i fa’aue mai ia rātou ; nō reira, ’ua hōro’a mai ’oia i te rāve’a nō mātou ’a tere ai mātou i roto i te mēdēbara ra.</div><div class="francais">3 Et ainsi, nous voyons que les commandements de Dieu doivent s’accomplir. Et si les enfants des hommes gardent les commandements de Dieu, il les nourrit et les fortifie, et fournit les moyens par lesquels ils peuvent accomplir la chose qu’il leur commandé ; c’est pourquoi, il nous fournit des moyens pendant que nous séjournions dans le désert.</div></div><div class="verse-container"><div class="tahitien">4 ’E ’ua tere mātou nō te ārea e rave rahi matahiti te maoro, ’oia ïa, e va’u matahiti i roto i te mēdēbara.</div><div class="francais">4 Et nous séjournâmes pendant de nombreuses années, oui, huit années dans le désert.</div></div><div class="verse-container"><div class="tahitien">5 ’E ’ua tae atu ra mātou i te fenua i parauhia ’o ’Auhune, nō te rahi o tōna hotu ’e te meli ’ōviri ; ’e ’ua fa’aineinehia taua mau mea ato’a ra e te Fatu ’ia ’ore mātou ’ia pohe. ’E ’ua ’ite atu mātou i te miti tā mātou i ma’iri i te i’oa o Ireanetuma, te aura’a, ’oia ho’i, te mau pape e rave rahi.</div><div class="francais">5 Et nous arrivâmes au pays que nous appelâmes Abondance à cause de la grande quantité de ses fruits et aussi de son miel sauvage ; et toutes ces choses furent préparées par le Seigneur afin que nous ne périssions pas. Et nous vîmes la mer, que nous appelâmes Irréantum, ce qui signifie, par interprétation, de nombreuses eaux.</div></div><div class="verse-container"><div class="tahitien">6 ’E i muri a’era, ’ua fa’ati’a ihora mātou i tō mātou mau ti’ahapa i te pae tahatai ; ’e noa atu ’ua fāri’i mātou i te mau ’ati e rave rahi ’e te pe’ape’a rahi, ’oia ïa, noa atu ’aore e ti’a ia mātou ’ia pāpa’i i te tā’āto’ara’a o te mau mea ato’a, ’ua ’oa’oa rahi mātou ’ia tae atu mātou i te pae tahatai ; ’e ’ua ma’iri ihora mātou i te i’oa o taua fenua ra ’o ’Auhune, nō te rahi o tōna ra hotu.</div><div class="francais">6 Et il arriva que nous dressâmes nos tentes près du bord de la mer ; et en dépit du fait que nous avions souffert beaucoup d’afflictions et beaucoup de difficultés, oui, tellement que nous ne pouvons les écrire toutes, nous fûmes extrêmement réjouis lorsque nous arrivâmes au bord de la mer ; et nous appelâmes l’endroit Abondance, à cause de la grande quantité de ses fruits.</div></div><div class="verse-container"><div class="tahitien">7 ’E i muri a’era, ’ia ma’iri te ārea e rave rahi mahana te maoro i tō’u, ’o Nephi, pārahira’a i te fenua nō ’Auhune, ’ua tae mai ra te reo o te Fatu iā’u, nā ’ō mai ra : ’A ti’a i ni’a, ’e ’a haere i ni’a i te mou’a. ’E i muri a’era, ’ua ti’a a’era vau i ni’a, ’e ’ua haere atu ra i ni’a i te mou’a, ’e ’ua ti’aoro atu ra i te Fatu.</div><div class="francais">7 Et il arriva que lorsque moi, Néphi, j’eus été pendant de nombreux jours au pays d’Abondance, la voix du Seigneur me parvint, disant : Lève-toi et rends-toi sur la montagne. Et il arriva que je me levai, et montai sur la montagne, et criai au Seigneur.</div></div><div class="verse-container"><div class="tahitien">8 ’E i muri a’era, ’ua parau mai ra te Fatu iā’u, nā ’ō mai ra : E hāmani ’oe i te hō’ē pahī ’ia au i te hōho’a ’o tā’u e fa’a’ite atu ia ’oe na, ’ia ti’a iā’u ’ia fa’auta atu i tō ’oe ra mau ta’ata i terā pae mai i teie nei mau pape.</div><div class="francais">8 Et il arriva que le Seigneur me parla, disant : Tu construiras un bateau de la manière que je vais te montrer, afin que je puisse transporter ton peuple de l’autre côté de ces eaux.</div></div><div class="verse-container"><div class="tahitien">9 ’E ’ua parau atu ra vau : E te Fatu, e haere au i hea ’ia roa’a mai iā’u te ’ōfa’i metalo nō te fa’atahe, ’ia ti’a iā’u ’ia hāmani i te mau mauha’a nō te hāmani i te pahī mai te au i te hōho’a tā ’oe i fa’a’ite mai iā’u ?</div><div class="francais">9 Et je dis : Seigneur, où irai-je pour trouver du minerai à fondre, afin de faire des outils pour construire le bateau de la manière que tu m’as montrée ?</div></div><div class="verse-container"><div class="tahitien">10 ’E i muri a’era, ’ua fa’a’ite mai ra te Fatu iā’u i te vāhi tā’u e haere nō te ’imi i te ’ōfa’i metalo, ’ia ti’a iā’u ’ia fa’atō i te mau mauha’a.</div><div class="francais">10 Et il arriva que le Seigneur me dit où je devais aller pour trouver du minerai afin de faire des outils.</div></div><div class="verse-container"><div class="tahitien">11 ’E i muri a’era, ’ua hāmani ihora vau, ’o Nephi, i te puhipuhi mata’i nō roto mai i te mau ’iri ’ānimara, nō te ha’apūai i te auahi ; ’e i muri iho i tō’u hāmanira’a i te puhipuhi mata’i nō te puhipuhi i te auahi, ’ua tūpa’i ihora vau i nā ’ōfa’i e piti te tahi i te tahi, nō te fa’a’ama i te auahi.</div><div class="francais">11 Et il arriva que moi, Néphi, je fis, avec des peaux de bêtes, un soufflet pour souffler sur le feu ; et lorsque j’eus fait un soufflet, afin d’avoir de quoi souffler sur le feu, je frappai deux pierres l’une contre l’autre afin de faire du feu.</div></div><div class="verse-container"><div class="tahitien">12 ’Aore ho’i te Fatu i fa’ati’a ia mātou ’ia fa’a’ama rahi i te auahi i te mātāmua ’a haere ai mātou nā roto i te mēdēbara ; nō te mea i parau mai ’oia ē : E ha’amonamona vau i tā ’outou mā’a, ’ia ’ore ’outou ’ia tunu i te reira.</div><div class="francais">12 Car le Seigneur n’avait pas permis jusqu’alors que nous fissions beaucoup de feu tandis que nous voyagions dans le désert, car il disait : Je rendrai votre nourriture tendre pour que vous ne la cuisiez pas,</div></div><div class="verse-container"><div class="tahitien">13 ’E e riro ato’a vau ’ei māramarama nō ’outou i roto i te mēdēbara ra ; ’e e fa’aineine au i te ’ē’a i mua ia ’outou, mai te mea e ha’apa’o ’outou i tā’u mau fa’auera’a ; nō reira, mai te mea e ha’apa’o ’outou i tā’u mau fa’auera’a, e arata’ihia ’outou i te fenua i fafauhia ra ; ’e e ite ho’i ’outou ē, nā’u ’outou i arata’i.</div><div class="francais">13 et je serai aussi votre lumière dans le désert, et je préparerai le chemin devant vous si vous gardez mes commandements ; c’est pourquoi, si vous observez mes commandements, vous serez conduits vers la terre promise, et vous saurez que c’est par moi que vous êtes conduits.</div></div><div class="verse-container"><div class="tahitien">14 ’Oia ïa, ’e ’ua parau ato’a mai ra te Fatu ē : ’Ia tae atu ’outou i te fenua i fafauhia ra, e ite ’outou ē, ’o vau nei, ’o te Fatu, ’o te Atua ïa ; ’e nā’u, nā te Fatu, ’outou i fa’aora i te pohe ; ’e nā’u ho’i ’outou i arata’i mai mai te fenua nō Ierusalema mai.</div><div class="francais">14 Oui, et le Seigneur dit aussi : Lorsque vous serez arrivés dans la terre promise, vous saurez que moi, le Seigneur, je suis Dieu, et que moi, le Seigneur, je vous ai délivrés de la destruction, oui, que je vous ai fait sortir du pays de Jérusalem.</div></div><div class="verse-container"><div class="tahitien">15 Nō reira, ’ua tāmata noa ihora vau, ’o Nephi, i te ha’apa’o i te mau fa’auera’a a te Fatu, ’e ’ua a’o atu ho’i au i tō’u nā tua’ana ’ia ha’apa’o maita’i ’e ’ia fa’aitoito noa.</div><div class="francais">15 C’est pourquoi, moi, Néphi, je m’efforçai de garder les commandements du Seigneur et j’exhortai mes frères à la fidélité et à la diligence.</div></div><div class="verse-container"><div class="tahitien">16 ’E i muri a’era, ’ua hāmani ihora vau i te mau mauha’a nō roto mai i te ’ōfa’i metalo ’o tā’u i fa’atahe nō roto i te mato ra.</div><div class="francais">16 Et il arriva que je fis des outils avec le métal que j’avais fondu du rocher.</div></div><div class="verse-container"><div class="tahitien">17 ’E ’ia ’ite mai ra tō’u nā tua’ana ē, ’ua fātata vau i te hāmani i te pahī, ’ua ha’amata ihora rāua i te amuamu mai iā’u, i te nā-’ō-ra’a ē : E ta’ata ma’ama’a tō taua teina, nō te mea ’ua mana’o ’oia ē, e ti’a iāna ’ia hāmani i te pahī ; ’oia ïa, ’ua mana’o ato’a ’oia ē, e tae atu ’oia i terā pae mai i teie nei mau pape rahi.</div><div class="francais">17 Et lorsque mes frères virent que j’étais sur le point de construire un bateau, ils commencèrent à murmurer contre moi, disant : Notre frère est un insensé, car il pense qu’il peut construire un bateau ; oui, et il pense aussi qu’il peut traverser ces grandes eaux.</div></div><div class="verse-container"><div class="tahitien">18 ’Ua nā reira tō’u nā tua’ana i te amuamu mai iā’u, ’e ’aore ho’i rāua i hina’aro ’ia rave i te ’ohipa, nō te mea ’ua mana’o rāua ē, ’aita e ti’a iā’u i te hāmani i te pahī ; ’e ’aita ato’a rāua i ti’aturi ē ’ua ha’api’ihia mai au e te Fatu.</div><div class="francais">18 Et c’est ainsi que mes frères se plaignaient de moi et ne voulaient pas travailler, car ils ne croyaient pas que je pouvais construire un bateau ; ils ne voulaient pas non plus croire que j’étais instruit par le Seigneur.</div></div><div class="verse-container"><div class="tahitien">19 ’E i teienei, i muri a’era, ’ua ’oto rahi ihora vau, ’o Nephi, nō te ’eta’eta o tō rāua ’ā’au ; ’e i teienei ’ia ’ite mai rāua ē ’ua ha’amata vau i te ’oto, ’ua ’oa’oa ihora tō rāua ’ā’au, ’e ’ua ’oa’oa ihora rāua iā’u, i te nā-’ō-ra’a ē : ’Ua ’ite māua ē, ’aore roa e ti’a ia ’oe ’ia hāmani i te pahī, nō te mea ’ua ’ite māua i tō ’oe pa’ari ’ore, nō reira, ’aita roa e ti’a ia ’oe ’ia rave i te hō’ē ’ohipa rahi mai te reira.</div><div class="francais">19 Et alors, il arriva que moi, Néphi, je fus extrêmement attristé à cause de l’endurcissement de leur cœur ; et alors, lorsqu’ils virent que je commençais à être attristé, ils furent contents dans leur cœur, de sorte qu’ils furent contents à mon sujet, disant : Nous savions que tu ne pouvais pas construire un bateau, car nous savions que tu manquais de jugement ; c’est pourquoi, tu ne peux pas accomplir une aussi grande œuvre.</div></div><div class="verse-container"><div class="tahitien">20 ’E mai tō tātou metua tāne ho’i tō ’oe huru i te arata’ira’ahia e te mau mana’o ma’ama’a o tōna ra ’ā’au, ’oia ïa, ’ua arata’i mai ’oia ia tātou i rāpae i te fenua nō Ierusalema, ’e ’ua haere noa tātou nā roto i te mēdēbara nō teie mau matahiti e rave rahi ; ’e ’ua ’ohipa rahi noa tā tātou mau vahine ’a fātata ai rātou i te fānau ; ’e ’ua fānau ho’i rātou i te tamari’i i roto i te mēdēbara ’e ’ua fāri’i i te mau ’ati rahi ’e ’aita ho’i rātou i pohe ; ’e e mea maita’i a’e paha ’āhiri rātou i pohe atu ’a pārahi ai rātou i Ierusalema, i te ro’ohia i teie nei mau ’ati.</div><div class="francais">20 Tu es semblable à notre père, égaré par les pensées insensées de son cœur ; oui, il nous conduits hors du pays de Jérusalem, et nous avons erré dans le désert pendant ces nombreuses années, et nos femmes ont peiné, étant dans leur grossesse avancée, et elles ont donné le jour à des enfants dans le désert et ont tout souffert sauf la mort, et il aurait mieux valu qu’elles fussent mortes avant de sortir de Jérusalem que d’avoir souffert ces afflictions.</div></div><div class="verse-container"><div class="tahitien">21 Inaha, i roto i teie mau matahiti e rave rahi ’ua fāri’i tātou i te ’ati i roto i te mēdēbara, ’e i taua taime ra ’ua ti’a roa ho’i ia tātou ’ia ’oa’oa i tā tātou mau tao’a ’e i te fenua o tō tātou ra ’āi’a ; ’oia ïa, ’e ’ua ’oa’oa ho’i tātou i reira.</div><div class="francais">21 Voici, ces nombreuses années nous avons souffert dans le désert, temps pendant lequel nous aurions pu jouir de nos possessions et du pays de notre héritage ; oui, et nous aurions pu être heureux.</div></div><div class="verse-container"><div class="tahitien">22 ’E ’ua ’ite ho’i māua ē, e feiā parauti’a te feiā i pārahi i te fenua nō Ierusalema ; nō te mea ’ua ha’apa’o rātou i te mau ture ’e te mau parau a te Fatu, ’e tāna mau fa’auera’a ato’a, mai te au i te ture a Mose ra ; nō reira, ’ua ’ite māua ē, e feiā parauti’a rātou ; ’e ’ua ha’avā rā tō tātou metua tāne ia rātou, ’e ’ua arata’i mai ’oia ia tātou i’ō nei, nō te mea e fa’aro’o tātou i tāna ra mau parau ; ’oia ïa, e mai iāna ato’a ho’i tō taua teina. ’Ua nā reira tō’u ra nā tua’ana i te amuamu ’e te ’ōhumu mai ia māua ra.</div><div class="francais">22 Et nous savons que le peuple qui était au pays de Jérusalem était un peuple juste, car il gardait les lois et les ordonnances du Seigneur et tous ses commandements selon la loi de Moïse : c’est pourquoi, nous savons qu’il est un peuple juste ; et notre père l’a jugé et nous emmenés parce que nous avons écouté ses paroles ; oui, et notre frère est semblable à lui. Et c’est dans ce genre de langage que mes frères murmuraient et se plaignaient de nous.</div></div><div class="verse-container"><div class="tahitien">23 ’E i muri a’era, ’ua parau atu ra vau, ’o Nephi, ’ia rāua, nā ’ō atu ra : Tē ti’aturi ra ānei ’ōrua ē, ’ua arata’ihia mai tō tātou mau metua, ’oia ho’i te mau tamari’i nō ’Īserā’ela, mai te rima mai o te mau ’Aiphiti, ’āhiri ’aita rātou i ha’apa’o i te mau parau a te Fatu ?</div><div class="francais">23 Et il arriva que moi, Néphi, je leur parlai, disant : Croyez-vous que nos pères, qui étaient les enfants d’Israël, auraient été emmenés hors des mains des Égyptiens s’ils n’avaient pas écouté les paroles du Seigneur ?</div></div><div class="verse-container"><div class="tahitien">24 ’Oia ïa, tē mana’o ra ānei ’ōrua ē, ’ua arata’ihia rātou mai roto mai i te fa’atītīra’a, ’āhiri ’aita te Fatu i fa’aue mai ia Mose ’ia arata’i mai ia rātou i rāpae i te fa’atītīra’a ?</div><div class="francais">24 Oui, pensez-vous qu’ils auraient été conduits hors de la servitude, si le Seigneur n’avait pas commandé à Moïse de les conduire hors de la servitude ?</div></div><div class="verse-container"><div class="tahitien">25 I teienei ’ua ’ite ’ōrua ē, tei roto te mau tamari’i o ’Īserā’ela i te fa’atītīra’a ; ’e ’ua ’ite ho’i ’ōrua ē, ’ua fa’arave-rahi-hia rātou i te ’ohipa, i te mau ’ohipa teiaha roa ’ia rave ; nō reira, ’ua ’ite ’ōrua ē, e mea ti’a roa ia rātou ’ia arata’ihia mai i rāpae i te fa’atītīra’a.</div><div class="francais">25 Vous savez que les enfants d’Israël étaient dans la servitude ; et vous savez qu’ils étaient chargés de corvées qui étaient pénibles à supporter ; c’est pourquoi, vous savez que ce devait nécessairement être quelque chose de bon pour eux que d’être sortis de la servitude.</div></div><div class="verse-container"><div class="tahitien">26 I teienei, ’ua ’ite ’ōrua ē ’ua fa’auehia Mose e te Fatu ’ia rave i taua ’ohipa rahi ra ; ’e ’ua ’ite ho’i ’ōrua ē, nā tāna parau i fa’ata’a ’ē i te mau pape nō te miti ’Ute’ute i terā pae ’e i terā pae, ’e ’ua haere mai ra rātou nā ni’a i te fenua marō ra.</div><div class="francais">26 Or, vous savez que Moïse reçut du Seigneur le commandement de faire cette grande œuvre ; et vous savez que par sa parole les eaux de la mer Rouge se partagèrent çà et là et qu’ils traversèrent à pied sec.</div></div><div class="verse-container"><div class="tahitien">27 ’Āre’a rā ’ua ’ite ’ōrua ē, ’ua paremo tō ’Aiphiti, ’oia ho’i te mau nu’u fa’ehau o Phara’o, i roto i te miti ’Ute’ute.</div><div class="francais">27 Mais vous savez que les Égyptiens furent noyés dans la mer Rouge, eux qui étaient les armées du Pharaon.</div></div><div class="verse-container"><div class="tahitien">28 ’E ’ua ’ite ato’a ’ōrua ē, ’ua fa’a’amuhia rātou i te māna i roto i te mēdēbara.</div><div class="francais">28 Et vous savez aussi qu’ils furent nourris de manne dans le désert.</div></div><div class="verse-container"><div class="tahitien">29 ’Oia ïa, ’ua ’ite ato’a ’ōrua ē, nā te parau a Mose, ’o tei au i te mana o te Atua i roto iāna ra, ’ua tā’iri ’oia i te mato, ’e ’ua tahe noa mai ra te pape ’ia ti’a i te mau tamari’i nō ’Īserā’ela ’ia ha’amāha i tō rātou po’ihā.</div><div class="francais">29 Oui, et vous savez aussi que Moïse, par sa parole, selon le pouvoir de Dieu qui était en lui, frappa le rocher, et qu’il en sortit de l’eau afin que les enfants d’Israël pussent étancher leur soif.</div></div><div class="verse-container"><div class="tahitien">30 ’E noa atu ā te arata’ihia ra rātou, ’e tei mua ia rātou te Fatu tō rātou Atua, ’e tō rātou Tāra’ehara, i te arata’ira’a ia rātou i te ao, ’e i te ha’amāramaramara’a mai ia rātou i te ru’i, ’e i te ravera’a i te mau mea ato’a nō rātou, ’o tē ti’a i te ta’ata ’ia fāri’i, ’ua fa’a’eta’eta noa rātou i tō rātou mau ’ā’au, ’e ’ua ha’apōiri ho’i i tō rātou mau mana’o, ’e ’ua fa’a’ino rātou ia Mose ’e i te Atua parau mau ’e te ora.</div><div class="francais">30 Et en dépit du fait qu’ils étaient conduits, le Seigneur, leur Dieu, leur Rédempteur, allant devant eux, les conduisant le jour et leur donnant de la lumière la nuit, et faisant pour eux tout ce qu’il était utile à l’homme de recevoir, ils s’endurcirent le cœur et s’aveuglèrent l’esprit, et insultèrent Moïse et le Dieu vrai et vivant.</div></div><div class="verse-container"><div class="tahitien">31 ’E i muri a’era, mai tāna i parau ra ’ua ha’amou a’era ’oia ia rātou ; ’e mai tāna i parau ra, ’ua arata’i ’oia ia rātou ; ’e mai tāna ho’i i parau ra, ’ua rave ’oia i te mau mea ato’a nō rātou ra ; ’e ’aita ho’i te hō’ē mea i ravehia maori rā nā roto i tāna ra parau.</div><div class="francais">31 Et il arriva que, selon sa parole, il les détruisit ; et, selon sa parole, il les conduisit ; et, selon sa parole, il fit tout pour eux ; et rien ne se fit si ce n’est par sa parole.</div></div><div class="verse-container"><div class="tahitien">32 ’E ’ia tae a’era rātou i terā pae mai i te ’ānāvai Ioridana, ’ua fa’ariro ihora ’oia ia rātou ’ei feiā pūai i te ti’avarura’a atu i te mau tamari’i o te fenua i rāpae’au ra, ’oia ïa, i te ha’apurarara’a ia rātou nō te ha’amoura’a.</div><div class="francais">32 Et lorsqu’ils eurent traversé le Jourdain, il les rendit puissants au point de chasser les enfants du pays, oui, au point de les disperser jusqu’à la destruction.</div></div><div class="verse-container"><div class="tahitien">33 ’E i teienei, tē mana’o ra ānei ’ōrua ē, e feiā parauti’a te mau tamari’i o teie nei fenua, ’o tei pārahi i te fenua i fafauhia ra, ’e tei ti’avaruhia ho’i e tō tātou ra mau metua ; tē mana’o ra ānei ’ōrua ē, e mea parauti’a rātou ? Inaha, tē parau atu nei au ia ’ōrua, ’Aita roa.</div><div class="francais">33 Et maintenant, pensez-vous que les enfants de ce pays, qui étaient dans la terre de promission, qui furent chassés par nos pères, pensez-vous qu’ils étaient justes ? Voici, je vous le dis : non.</div></div><div class="verse-container"><div class="tahitien">34 Tē mana’o ra ānei ’ōrua ē, e hau atu te maita’i o tō tātou mau metua i tō rātou ’āhiri e feiā parauti’a rātou ? Tē parau atu nei au ia ’ōrua, ’Aita roa.</div><div class="francais">34 Pensez-vous que nos pères auraient été plus dignes qu’eux d’être choisis s’ils avaient été justes ? Je vous le dis : non.</div></div><div class="verse-container"><div class="tahitien">35 Inaha, hō’ē ā huru tō te Fatu hi’ora’a i te mau ta’ata ato’a ; ’e tei parauti’a ra, ’o tā te Atua ïa e here roa atu. Inaha rā, ’ua pāto’i teie feiā i te mau parau ato’a a te Atua, ’e ’ua ’ī rātou i te mau ’ohipa ’ī’ino ; ’e tei ni’a ho’i ia rātou te ’īra’a o te riri ’ū’ana o te Atua ; ’e ’ua ’anatema ihora te Fatu i te fenua nō rātou, ’e ’ua ha’amaita’i ihora i te reira nō tō tātou mau metua ; ’oia ïa, ’ua ’anatema ’oia i te reira nō rātou ’ia ha’amouhia rātou, ’e ’ua ha’amaita’i ho’i i te reira nō tō tātou mau metua ’ia roa’a ia rātou te mana i ni’a i te reira.</div><div class="francais">35 Voici, le Seigneur estime toute chair de la même manière ; celui qui est juste est favorisé de Dieu. Mais voici, ce peuple avait rejeté toutes les paroles de Dieu, et ils étaient mûrs dans l’iniquité ; et la plénitude de la colère de Dieu était sur eux ; et le Seigneur maudit le pays contre eux et le bénit pour nos pères ; oui, il le maudit contre eux pour leur destruction, et il le bénit pour nos pères pour qu’ils obtiennent du pouvoir sur lui.</div></div><div class="verse-container"><div class="tahitien">36 Inaha, ’ua hāmani te Fatu i te fenua ’ia ta’atahia ; ’e ’ua hāmani ho’i ’oia i tāna mau tamari’i ’ia ti’a ia rātou ’ia fāri’i i te reira.</div><div class="francais">36 Voici, le Seigneur créé la terre afin qu’elle soit habitée ; et il créé ses enfants afin qu’ils la possèdent.</div></div><div class="verse-container"><div class="tahitien">37 ’E tē fa’atupu nei ’oia i te nūna’a parauti’a, ’e tē ha’amou nei i te mau nūna’a o te feiā parauti’a ’ore.</div><div class="francais">37 Et il suscite une juste nation et détruit les nations des méchants.</div></div><div class="verse-container"><div class="tahitien">38 ’E tē arata’i nei ’oia i te feiā parauti’a i te mau fenua maitata’i roa, ’e tē ha’amou noa nei ’oia i te feiā parauti’a ’ore, ’e tē ’anatema nei ho’i ’oia i te fenua nō rātou nō tā rātou hape.</div><div class="francais">38 Et il emmène les justes dans des pays précieux, et les méchants, il les détruit, et il maudit le pays pour eux par leur faute.</div></div><div class="verse-container"><div class="tahitien">39 Tē fa’atere nei ’oia i ni’a roa i roto i te mau ra’i, nō te mea, ’o tōna ïa terōno, ’e teie nei ao, ’o tōna ïa ta’ahira’a ’āvae.</div><div class="francais">39 Il règne là-haut dans les cieux, car c’est son trône, et cette terre est son marchepied .</div></div><div class="verse-container"><div class="tahitien">40 ’E tē here nei ’oia i te mau ta’ata ’o tei hina’aro iāna ’ei Atua nō rātou. Inaha, ’ua here ’oia i tō tātou mau metua, ’e ’ua fafau atu ’oia ia rātou, ’oia ïa, ia Aberahama, ’e ia Isaaka, ’e ia Iakoba ; ’e ’ua ha’amana’o ho’i ’oia i tāna ra mau fafaura’a ia rātou ; nō reira, ’ua ’āfa’i mai ’oia ia rātou i rāpae i te fenua nō ’’Aiphiti.</div><div class="francais">40 Et il aime ceux qui veulent l’avoir pour Dieu. Voici, il aimé nos pères et il fait alliance avec eux, oui, Abraham, Isaac et Jacob ; et il s’est souvenu des alliances qu’il avait faites ; c’est pourquoi, il les fait sortir du pays d’Égypte .</div></div><div class="verse-container"><div class="tahitien">41 ’E ’ua papa’i ’oia ia rātou i roto i te mēdēbara i tāna ra rā’au ; nō te mea ’ua fa’a’eta’eta rātou i tō rātou ’ā’au, mai ia ’ōrua ato’a na ; ’e ’ua papa’i te Fatu ia rātou nō tā rātou ra mau ’ohipa ’ī’ino. ’Ua tu’u mai ’oia i te ’ōphī auahi pererau i rotopū ia rātou ; ’e ’ia hohonihia a’era rātou, ’ua fa’aineine ihora ’oia i te rāve’a ’ia fa’aorahia rātou ; ’e te ’ohipa i tītauhia ia rātou ’ia rave, ’o tē hi’o noa ïa ; ’e nō te ’ohipa ’ore o te rāve’a, ’e ’aore rā nō te ’ōhie o te reira, e rave rahi tei pohe.</div><div class="francais">41 Et il les corrigés dans le désert avec sa verge, parce qu’ils s’endurcissaient le cœur comme vous ; et le Seigneur les corrigés à cause de leur iniquité. Il envoyé parmi eux des serpents brûlants qui volaient ; et lorsqu’ils ont été mordus, il préparé un moyen pour qu’ils soient guéris ; et tout l’effort qu’ils avaient à faire était de regarder ; et à cause de la simplicité du moyen, ou de sa facilité, il en eu beaucoup qui ont péri.</div></div><div class="verse-container"><div class="tahitien">42 ’E ’ua fa’a’eta’eta rātou i tō rātou ’ā’au i terā taime ’e i terā taime, ’e ’ua fa’a’ino atu rātou ia Mose, ’e i te Atua ato’a ho’i ; ’āre’a rā ’ua ’ite ’ōrua ē, ’ua arata’ihia rātou e tōna mana fāito ’ore i te fenua i fafauhia ra.</div><div class="francais">42 Et ils se sont endurci le cœur de temps en temps, et ils ont insulté Moïse, et Dieu aussi ; néanmoins, vous savez qu’ils ont été conduits par son pouvoir incomparable dans la terre de promission.</div></div><div class="verse-container"><div class="tahitien">43 ’E i teienei, i muri a’e i taua mau mea ato’a ra, ’ua tae mai te tau i riro ai rātou ’ei feiā parauti’a ’ore, ’oia ïa, ’e ’ua fātata rātou i te ’ino roa ; ’e ’aore au i ’ite, ’ua fātata rā rātou i teie mahana i te ha’amouhia ; ’e ’ua ’ite rā vau ē, e tae mai te mahana e ha’amouhia ai rātou ra e ti’a ai, maori rā te tahi pae iti ana’e, ’o tē arata’ihia i roto i te fa’atītīra’a.</div><div class="francais">43 Et maintenant, après tout cela, le moment est venu où ils sont devenus méchants, oui, presque à maturité ; et je ne suis pas certain qu’aujourd’hui ils ne sont pas sur le point d’être détruits ; car je sais que le jour va assurément venir où ils seront détruits, sauf un petit nombre seulement, qui sera emmené en captivité.</div></div><div class="verse-container"><div class="tahitien">44 Nō reira, ’ua fa’aue mai te Fatu i tō’u ra metua tāne ’ia haere atu i te mēdēbara ; ’e ’ua tītau ato’a te mau ’āti Iuda ’ia taparahi iāna ; ’oia ïa, ’ua tītau ato’a ho’i ’ōrua ’ia taparahi iāna ; nō reira, e taparahi ta’ata ’ōrua i roto i tō ’ōrua ’ā’au, e mai ia rātou ato’a ho’i ’ōrua.</div><div class="francais">44 C’est pourquoi le Seigneur commandé à mon père de partir dans le désert ; et les Juifs ont aussi cherché à lui ôter la vie ; oui, et vous avez aussi cherché à lui ôter la vie ; c’est pourquoi, vous êtes des meurtriers dans votre cœur et vous êtes semblables à eux.</div></div><div class="verse-container"><div class="tahitien">45 ’Ua ’oi’oi ’ōrua i te rave i te mau ’ohipa ’ī’ino, ’e ’ua tāere rā i te ha’amana’o i te Fatu i tō ’ōrua Atua. ’Ua ’ite ’ōrua i te hō’ē melahi, ’e ’ua paraparau mai ’oia ia ’ōrua, ’oia ïa, ’ua fa’aro’o ’ōrua i tōna reo i terā taime ’e i terā taime ; ’e ’ua paraparau mai ho’i ’oia ia ’ōrua nā roto i te hō’ē reo iti ha’iha’i, ’aore rā tō ’ōrua fa’aro’o e ti’a ai i tō ’ōrua ’ā’au ’ia putapū i tāna mau parau ; nō reira, ’ua paraparau mai ’oia ia ’ōrua mai te reo o te pātiri, ’e ’ua fa’a’āueue te reira i te fenua mai te mea ra ē, e ’āfāfā.</div><div class="francais">45 Vous êtes prompts à commettre l’iniquité, mais lents à vous souvenir du Seigneur, votre Dieu. Vous avez vu un ange, et il vous parlé ; oui, vous avez entendu de temps en temps sa voix ; et il vous parlé avec une petite voix douce, mais vous aviez perdu toute sensibilité, de sorte que vous ne pouviez pas sentir ses paroles ; c’est pourquoi, il vous parlé comme avec la voix du tonnerre, qui fait trembler la terre comme si elle allait se fendre.</div></div><div class="verse-container"><div class="tahitien">46 ’E ’ua ’ite ato’a ’ōrua ē, nā roto i te mana o tāna ra parau mana hope, e ti’a iāna ’ia ha’amou i te fenua nei ; ’oia ïa, ’ua ’ite ato’a ’ōrua ē, nā roto i tāna ra parau e ti’a iāna ia ha’amānina i te mau vāhi pu’upu’u, ’e ’ia ha’apararī i te mau vāhi mānina. E teienei, e aha te mea i ’eta’eta ai tō ’ōrua ’ā’au ?</div><div class="francais">46 Et vous savez aussi que, par le pouvoir de sa parole toute-puissante, il peut faire que la terre passe ; oui, et vous savez que, par sa parole, il peut faire que les lieux raboteux soient aplanis et que les lieux aplanis s’entrouvrent. Oh ! alors, comment se fait-il que vous puissiez être si endurcis de cœur ?</div></div><div class="verse-container"><div class="tahitien">47 Inaha, ’ua ’oto roa tō’u nei vārua i te māuiui rahi ia ’ōrua, ’e ’ua mamae tō’u ’ā’au ; tē mata’u nei au ’o te fa’aru’ehia ’ōrua ē a muri noa atu. Inaha, ’ua ’ī roa vau i te Vārua o te Atua, ’e nō reira ’ua ’ore roa tō’u pūai i te tino nei.</div><div class="francais">47 Voici, mon âme est déchirée d’angoisse à cause de vous, et mon cœur est peiné. Je crains que vous ne soyez rejetés à jamais. Voici, je suis plein de l’Esprit de Dieu, de sorte que mon corps n’a pas de force.</div></div><div class="verse-container"><div class="tahitien">48 ’E i teienei, i muri a’era, ’ia oti ihora iā’u te parau i taua mau parau ra, ’ua riri roa mai ra rāua iā’u, ’e ’ua hina’aro rāua i te huri iā’u i roto i te moana hōhonu ra ; ’e i tō rāua haerera’a mai nō te haru iā’u, ’ua parau atu ra vau ia rāua, nā ’ō atu ra : nā roto i te i’oa o te Atua Manahope, tē fa’aue atu nei au ia ’ōrua ’eiaha roa ’ōrua e tāpe’a mai iā’u nei, nō te mea ’ua ’ī au i te mana o te Atua, ’e ’ua ’ama roa tō’u nei tino ; ’e ’o ’oia ’o tē fa’atae mai i tōna rima i ni’a iā’u nei, e ’ōriorio ïa ’oia mai te ’ā’eho e ’ōriorio ra ; ’e e ’ore roa ïa tōna pūai i mua i te mana o te Atua, ’e e tā’iri ho’i te Atua iāna.</div><div class="francais">48 Et alors, il arriva que lorsque j’eus dit ces paroles, ils furent en colère contre moi et voulurent me jeter dans les profondeurs de la mer ; et comme ils avançaient pour porter la main sur moi, je leur parlai, disant : Au nom du Dieu Tout-Puissant, je vous commande de ne pas me toucher, car je suis rempli du pouvoir de Dieu, au point même que ma chair en est consumée ; et quiconque portera la main sur moi se desséchera comme un roseau séché ; et il ne sera que néant devant le pouvoir de Dieu, car Dieu le frappera.</div></div><div class="verse-container"><div class="tahitien">49 ’E i muri a’era, ’ua parau atu ra vau, ’o Nephi, ’ia rāua ē, ’eiaha roa rāua e amuamu fa’ahou i tō rāua metua tāne ; ’e ’eiaha ho’i rāua e fa’aea i te tauturu mai iā’u nei, nō te mea ’ua fa’aue mai te Atua iā’u ’ia hāmani i te pahī.</div><div class="francais">49 Et il arriva que moi, Néphi, je leur dis qu’ils ne devaient plus murmurer contre leur père ; ils ne devaient pas non plus me refuser leur labeur, car Dieu m’avait commandé de construire un bateau.</div></div><div class="verse-container"><div class="tahitien">50 ’E ’ua parau atu ra vau ia rāua : ’Āhiri e fa’aue mai te Atua iā’u ’ia rave i te mau mea ato’a, e ti’a ïa iā’u ’ia rave i te reira. ’E ’āhiri e fa’aue mai ’oia iā’u ’ia parau atu i teie nei pape ’ia riro ’ei fenua, ’ua riro iho ā ïa ’ei fenua ; ’e ’āhiri e parau vau i te reira, e tupu iho ā ïa.</div><div class="francais">50 Et je leur dis : Si Dieu me commandait de tout faire, je pourrais le faire. S’il me commandait de dire à cette eau : Sois terre, elle serait terre ; et si je le disais, cela se ferait.</div></div><div class="verse-container"><div class="tahitien">51 ’E i teienei, mai te mea e mana rahi tō te Fatu mai te reira te huru, ’e ’ua rave ho’i ’oia i te mau semeio e rave rahi i rotopū i te tamari’i a te ta’ata nei, e aha ïa te mea ’aita e ti’a iāna ’ia ha’api’i mai iā’u, ’ia ti’a iā’u ’ia hāmani i te pahī ?</div><div class="francais">51 Et maintenant, si le Seigneur un si grand pouvoir, et accompli tant de miracles parmi les enfants des hommes, comment se fait-il qu’il ne puisse pas m’instruire pour que je construise un bateau ?</div></div><div class="verse-container"><div class="tahitien">52 ’E i muri a’era, e rave rahi te mau mea ta’u, tā Nephi, i parau atu i tō’u ra nā tua’ana, ’e nō reira ’ua ha’amāmūhia ihora rāua, ’e ’aore atu ra i ti’a ia rāua ’ia mārō mai iā’u ; ’e ’aore ato’a e ti’a ’ia fa’atae mai i tō rāua rima i ni’a iā’u ’e ’aore rā ’ia tāpe’a mai iā’u i tō rāua mau manimani rima, ’oia mau, nō te ārea e rave rahi mahana te maoro. I teienei, ’aita roa rāua i hina’aro ’ia nā reira, ’o te ’ōriorio rāua i mua iā’u, nō te pūai o te Vārua o te Atua ; ’e nō reira ’ua nā-reira-hia rāua.</div><div class="francais">52 Et il arriva que moi, Néphi, je dis beaucoup de choses à mes frères, de sorte qu’ils furent confondus et ne purent me combattre ; ils n’osèrent pas non plus porter la main sur moi ni me toucher de leurs doigts pendant de nombreux jours. Or, ils n’osaient pas le faire de peur de se dessécher devant moi, si puissant était l’Esprit de Dieu ; et c’est ainsi qu’il avait agi sur eux.</div></div><div class="verse-container"><div class="tahitien">53 ’E i muri a’era, ’ua parau mai ra te Fatu iā’u : ’A fa’atoro fa’ahou atu na i tō rima i ni’a i tō ’oe ra nā tua’ana, ’e ’aita rāua e ’ōriorio i mua ia ’oe, e fa’a’āueue rā vau ia rāua, tē nā reira mai ra te Fatu, ’e e nā reira vau ’ia ’ite rāua ē, ’o vau nei ho’i te Fatu tō rāua ra Atua.</div><div class="francais">53 Et il arriva que le Seigneur me dit : Étends encore la main vers tes frères, et ils ne se dessécheront pas devant toi, mais je les ébranlerai, dit le Seigneur, et cela, je le ferai afin qu’ils sachent que je suis le Seigneur, leur Dieu.</div></div><div class="verse-container"><div class="tahitien">54 ’E i muri a’era, ’ua fa’atoro atu ra vau i tō’u rima i ni’a i tō’u ra nā tua’ana, ’e ’aita rāua i ’ōriorio i mua iā’u ; ’ua fa’a’āueue rā te Fatu ia rāua mai te au i te parau tāna i parau mai ra.</div><div class="francais">54 Et il arriva que j’étendis la main vers mes frères, et ils ne se desséchèrent pas devant moi ; mais le Seigneur les ébranla selon la parole qu’il avait dite.</div></div><div class="verse-container"><div class="tahitien">55 ’E i teienei, ’ua nā ’ō mai ra rāua : ’Ua ’ite pāpū māua ē, tei pīha’i iho te Fatu ia ’oe na, nō te mea ’ua ’ite māua ē, ’o te mana o te Atua tei fa’a’āueue mai ia māua. ’E ’ua tīpapa ihora rāua i raro i mua iā’u, ’e ’ua fātata roa i te ha’amori mai iā’u, ’āre’a rā ’aita vau i fa’ati’a ia rāua, ma te parau atu ē : ’O vau nei tō ’ōrua taea’e, ’oia ïa, tō ’ōrua teina ; nō reira, ’a ha’amori i te Fatu i tō ’ōrua Atua, ’e ’a fa’atura ho’i i tō ’ōrua metua tāne ’e tō ’ōrua metua vahine, ’ia ha’amaorohia tō ’ōrua pu’e mahana i ni’a i te fenua nei ’o tā te Fatu ra tā tō ’ōrua Atua e hōro’a mai nō ’ōrua.</div><div class="francais">55 Et alors, ils dirent : Nous savons avec certitude que le Seigneur est avec toi, car nous savons que c’est le pouvoir du Seigneur qui nous ébranlés. Et ils se prosternèrent devant moi et étaient sur le point de m’adorer, mais je ne le leur permis pas, disant : Je suis votre frère, oui, et même votre frère cadet ; adorez donc le Seigneur, votre Dieu, et honorez votre père et votre mère, afin que vos jours se prolongent dans le pays que le Seigneur, votre Dieu, vous donnera.</div></div>
    <div class="verse-container introduction"><div class="tahitien">’Ua oti te pahī—’Ua fa’a’itehia te fānaura’a o Iakoba ’e Iosepha—’Ua tere teie pupu ta’ata i te fenua i fafauhia ra—’Ua ’āmui tāhō’ē te mau tamari’i tamāroa a Isema’ela ’e tā rātou mau vahine nō te fa’atupu i te ’ārearea ’e te ’ōrurehau—’Ua ru’uru’uhia ’o Nephi, ’e ’ua tūra’i-noa-hia te pahī i muri nā roto i te hō’ē vero rahi—’Ua tātarahia te taura i ni’a i tō Nephi rima, ’e nā roto i tāna pure ’ua fa’a’orehia te vero ri’ari’a—’Ua tāpae te mau ta’ata i te fenua i fafauhia ra. Fātata 591–589H.M.</div><div class="francais">Achèvement du bateau — Mention de la naissance de Jacob et de Joseph — La colonie embarque pour la terre promise — Les fils d’Ismaël et leurs épouses se livrent ensemble à des orgies et à la rébellion — Néphi est ligoté, et le bateau est poussé en arrière par une terrible tempête — Néphi est libéré, et, suite à sa prière, la tempête prend fin — Ils arrivent à la terre promise. Vers 591–589 av. J.-C.</div></div>
    <p>
        <a href="chapter_1_16.html">Chapitre précédent</a> | 
        <a href="chapter_1_18.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
