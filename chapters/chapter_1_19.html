
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 19</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 19</h2>
    <div class="verse-container"><div class="tahitien">1 ’E i muri a’era, ’ua fa’aue mai ra te Fatu iā’u, ’e nō reira ’ua hāmani ihora vau i te mau ’api i te ’ōfa’i metalo ra, ’ia ti’a iā’u ’ia pāpa’i i te pāpa’a parau o tō’u ra mau ta’ata. ’E i ni’a iho i te mau ’api ’o tā’u i hāmani ’ua ’ō’oti ihora vau i te pāpa’a parau o tō’u ra metua tāne, ’e tō mātou mau tere i roto i te mēdēbara, ’e te mau tohura’a a tō’u ra metua tāne ; ’e ’ua ’ō’oti ato’a vau i tā’u ihora mau tohura’a e rave rahi i ni’a ihora.</div><div class="francais">1 Et il arriva que le Seigneur me donna un commandement ; c’est pourquoi je fis des plaques de métal, afin d’y graver les annales de mon peuple. Et sur les plaques que je fis, je gravai les annales de mon père, et aussi nos voyages dans le désert, et les prophéties de mon père ; et j’y gravai aussi beaucoup de mes propres prophéties.</div></div><div class="verse-container"><div class="tahitien">2 ’E ’aita vau i ’ite i te tau vau i hāmani ai i teie mau ’api ē, e fa’auehia vau e te Fatu ’ia hāmani i te reira ; nō reira, ’ua ’ō’otihia i ni’a i teie mau ’api mātāmua ’o tā’u i parau iho nei, te pāpa’a parau o tō’u ra metua tāne, ’e te tuatāpapara’a tupuna o tōna ra mau metua, ’e te tahi pae rahi nō te tā’āto’ara’a ïa o tō mātou mau tere i roto i te mēdēbara ; nō reira, te mau mea i tupu hou vau i hāmani ai i teie nei mau ’api, ’ua fa’ahiti-pāpū-roa-hia ïa i ni’a iho i te mau ’api mātāmua.</div><div class="francais">2 Et je ne savais pas, lorsque je les fis, que le Seigneur me commanderait de faire ces plaques-ci ; c’est pourquoi, les annales de mon père, et la généalogie de ses pères, et la majeure partie de toutes nos actions dans le désert sont gravées sur ces premières plaques dont j’ai parlé ; c’est pourquoi, les choses qui se sont passées avant que je ne fasse ces plaques-ci sont en vérité mentionnées plus particulièrement sur les premières plaques.</div></div><div class="verse-container"><div class="tahitien">3 ’E i muri iho i tō’u hāmanira’a i teie nei mau ’api nā roto i te fa’auera’a, ’ua fāri’i ihora vau, ’o Nephi, i te hō’ē fa’auera’a ’ia pāpa’i i te mau ’ohipa mo’a ’e te mau tohura’a pāpū ’e te faufa’a rahi i ni’a iho i teie nei mau ’api ; ’e ’ia fa’ahereherehia teie mau mea i pāpa’ihia nō te ha’api’ira’a i tō’u ra mau ta’ata, ’o tē pārahi i ni’a i teie nei fenua, ’e nō te tahi atu ā mau ’ōpuara’a pa’ari, te mau ’ōpuara’a i ’itea i te Fatu ra.</div><div class="francais">3 Et lorsque j’eus fait ces plaques-ci par commandement, moi, Néphi, je reçus le commandement que le ministère et les prophéties, les parties les plus claires et les plus précieuses d’entre elles, devaient être écrites sur ces plaques-ci ; et que les choses qui étaient écrites devaient être préservées pour l’instruction de mon peuple, qui posséderait le pays, et aussi pour d’autres buts sages, buts qui sont connus du Seigneur.</div></div><div class="verse-container"><div class="tahitien">4 Nō reira, ’ua pāpa’i au, ’o Nephi, i te hō’ē pāpa’a parau i ni’a iho i te tahi atu mau ’api, ’o tei fa’a’ite mai i te ’ā’amu, ’oia ho’i, te hō’ē ’ā’amu rahi atu nō ni’a i te mau tama’i ’e te mau mārōra’a ’e te pau rahi ho’i o tō’u ra mau ta’ata. ’E ’ua nā reira vau, ’e ’ua fa’aue ato’a atu vau i tō’u ra mau ta’ata i tā rātou e rave ’ia reva ’ē atu vau ; ’e ’ia tu’uhia atu teie mau ’api mai te tahi u’i i te tahi atu, ’e ’aore rā mai te tahi peropheta i te tahi atu, ē tae noa atu ’ua hōro’a mai te Fatu i te tahi atu mau fa’auera’a.</div><div class="francais">4 C’est pourquoi, moi, Néphi, je fis des annales sur les autres plaques, qui font le récit, ou qui font un plus grand récit des guerres, et des querelles, et des destructions de mon peuple. Et cela, je l’ai fait, et j’ai commandé à mon peuple ce qu’il devait faire lorsque je serais parti ; et que ces plaques devaient être transmises d’une génération à l’autre, ou d’un prophète à l’autre, jusqu’à ce qu’il eût d’autres commandements du Seigneur.</div></div><div class="verse-container"><div class="tahitien">5 ’E e fa’a’itehia te ’ā’amu nō tā’u hāmanira’a i teie nei mau ’api i muri nei ; ’e i muri iho, inaha, e pāpa’i ai au mai tā’u i parau na ; ’e e nā reira ho’i au ’ia fa’ahereherehia te mau mea mo’a roa nō te ’ite o tō’u ra mau ta’ata.</div><div class="francais">5 Et je raconterai plus loin comment j’ai fait ces plaques ; et maintenant, voici, je poursuis selon ce que j’ai dit ; et cela, je le fais pour que les choses les plus sacrées soient préservées pour la connaissance de mon peuple.</div></div><div class="verse-container"><div class="tahitien">6 ’Āre’a rā, ’aita vau e pāpa’i i te hō’ē mea i ni’a i teie mau ’api, maori rā ’o te mau mea i mana’ohia e au e mea mo’a. ’E i teienei, mai te mea e hape au, ’ua hape ato’a ho’i te feiā i tahito ra ; ’aore rā tō’u ’ōtohera’a nō te tahi atu mau ta’ata, nō te paruparu rā i roto iā’u nei, mai te au i tō te tino nei, tō’u ’ōtohera’a nei.</div><div class="francais">6 Néanmoins, je n’écris sur des plaques que ce que je pense être sacré . Et maintenant, si je me trompe, ceux d’autrefois se sont trompés, eux aussi ; non que je veuille m’excuser à cause d’autres hommes, mais c’est à cause de la faiblesse qui est en moi, selon la chair, que je voudrais m’excuser.</div></div><div class="verse-container"><div class="tahitien">7 Nō te mea ’o te mau mea i mana’ohia e te tahi mau ta’ata ē, e mea faufa’a rahi roa nō te tino ’e nō te vārua ho’i, ’ua fa’aru’e-noa-hia ïa ’e ’ua ta’ata’ahi-noa-hia ho’i e te ’āvae o vetahi ’ē ra mau ta’ata. ’Oia ïa, tē ta’ata’ahi noa nei te ta’ata i te Atua mau o ’Īserā’ela i tō rātou ’āvae ; ’ua parau iho nei au ē ’ua tāta’ahihia e tō rātou ’āvae, e parau rā vau i te tahi atu ā parau, ’oia ho’i—’ua fa’aru’e rātou iāna, ’e ’aore ho’i rātou e fa’aro’o i te reo nō tāna ra mau a’ora’a.</div><div class="francais">7 Car les choses que certains hommes estiment être d’une grande valeur, tant pour le corps que pour l’âme, d’autres les méprisent et les foulent aux pieds. Oui, les hommes foulent aux pieds jusqu’au Dieu d’Israël lui-même ; je dis foulent aux pieds, mais je voudrais parler en d’autres termes : ils le méprisent et n’écoutent pas la voix de ses recommandations.</div></div><div class="verse-container"><div class="tahitien">8 ’E inaha, e haere mai ’oia i te ono hānere matahiti i muri a’e i te tau i fa’aru’e ai tō’u metua tāne i Ierusalema, mai te au i te mau parau a te melahi ra.</div><div class="francais">8 Et voici, il vient, selon les paroles de l’ange, six cents ans après le moment où mon père quitta Jérusalem.</div></div><div class="verse-container"><div class="tahitien">9 ’E nō te mau ’ohipa ’ī’ino a tō te ao nei, e ha’avā rātou iāna ’ei mea faufa’a ’ore ; nō reira, e tā’iri rātou iāna, ’e e fa’a’oroma’i ’oia ; ’e e tūpa’i rātou iāna, ’e e fa’a’oroma’i ’oia. ’Oia ïa, e tūtuha rātou i ni’a iho iāna, ’e e fa’a’oroma’i ’oia, nō tōna aroha rahi ’e tōna fa’a’oroma’ira’a roa i te mau tamari’i a te ta’ata nei.</div><div class="francais">9 Et le monde, à cause de son iniquité, le jugera comme n’étant que néant ; c’est pourquoi, ils le flagellent, et il le souffre ; et ils le frappent, et il le souffre. Oui, ils crachent sur lui, et il le souffre, à cause de sa bonté aimante et de sa longanimité envers les enfants des hommes.</div></div><div class="verse-container"><div class="tahitien">10 ’E ’o te Atua o tō tātou mau metua, tei arata’ihia mai mai ’Aiphiti mai ra, ’e mai te fa’atītīra’a mai ra, ’e tei fa’aorahia ho’i e ana i roto i te mēdēbara ra ; ’oia ïa, te Atua o Aberahama, ’e te Atua o Isaaka, ’e te Atua o Iakoba ho’i, ’e ’ua tu’u atu ’oia iāna iho i te tino ta’ata nei, mai tā te melahi i parau mai ra, i te rima o te feiā parauti’a ’ore ra, ’e ’ia fa’ateiteihia, mai tā Zenoka i parau ra, ’e ’ia fa’asātaurohia, mai tā Neuma i parau ra, ’e ’ia tanuhia i roto i te mēnema mai tā Zenosa i parau ra, ’o tāna i fa’a’ite mai nō ni’a i nā mahana pōiri e toru ra, ’o tē riro ’ei tāpa’o nō tōna pohera’a i te feiā e pārahi i te mau motu o te moana ra ; i ha’apa’o-mau-hia ho’i nō te feiā o te ’utuāfare o ’Īserā’ela.</div><div class="francais">10 Et le Dieu de nos pères qui furent emmenés hors d’Égypte, hors de servitude, et furent aussi préservés dans le désert par lui, oui, le Dieu d’Abraham, et le Dieu d’Isaac, et le Dieu de Jacob, se livre en tant qu’homme, selon les paroles de l’ange, entre les mains de méchants, pour être élevé, selon les paroles de Zénock, et pour être crucifié, selon les paroles de Néum, et pour être enseveli dans un sépulcre, selon les paroles de Zénos à propos des trois jours de ténèbres, lesquels seraient un signe de sa mort donné à ceux qui habiteraient les îles de la mer, donné plus spécialement à ceux qui sont de la maison d’Israël .</div></div><div class="verse-container"><div class="tahitien">11 ’Ua nā ’ō mai ho’i te peropheta : ’E i taua mahana ra e tāho’o mau ai te Fatu te Atua i te mau ’utuāfare ato’a o ’Īserā’ela, te tahi pae i tōna ra reo, ’e e fāri’i ai rātou i tō rātou ’oa’oa rahi ’e te fa’aorara’a, nō tō rātou parauti’a rahi, ’e te tahi pae i te mau pātiri ’e te mau uira nō tōna ra mana, nā roto i te vero, ’e te auahi, ’e te au auahi, ’e te māhu pōiri, ’e te ’āmahamahara’a o te fenua, ’e te mau mou’a i te hōpoira’ahia i ni’a ra.</div><div class="francais">11 Car ainsi parlé le prophète : Le Seigneur Dieu visitera assurément, en ce jour-là, toute la maison d’Israël, les uns par sa voix, à cause de leur justice, à leur grande joie et pour leur salut, et les autres par les tonnerres et les éclairs de son pouvoir, par la tempête, par le feu, et par la fumée, et par la vapeur de ténèbres, et par la terre qui s’entrouvrira, et par les montagnes qui seront soulevées.</div></div><div class="verse-container"><div class="tahitien">12 ’E ’ia tupu mau teie mau mea pā’āto’a e ti’a ai, tē nā reira mai ra te peropheta ra ’o Zenosa. E ’āfāfā te mau mato o te fenua ; ’e nō te autā rahi o te fenua e fa’auruhia ai te mau ari’i o te mau motu o te moana ra e te Vārua o te Atua ’o tē tae mai i ni’a iho ia rātou, i te fa’ahitira’a ē : Tē mamae nei te Atua o te nātura.</div><div class="francais">12 Et toutes ces choses arriveront avec certitude, dit le prophète Zénos . Et les rochers de la terre se fendront ; et à cause des gémissements de la terre, un grand nombre d’entre les rois des îles de la mer seront poussés par l’Esprit de Dieu à s’exclamer : Le Dieu de la nature souffre.</div></div><div class="verse-container"><div class="tahitien">13 ’E nō te mau ta’ata e pārahi i Ierusalema ra, tē nā ’ō mai ra te peropheta, e hāmani-’ino-hia rātou e te mau ta’ata ato’a, nō te mea i fa’asātauro rātou i te Atua o ’Īserā’ela, ’e ’ua fa’afāriu ’ē atu i tō rātou ’ā’au, ma te pāto’i i te mau tāpa’o, ’e te mau ’ohipa ’ūmerehia, ’e te mana ’e te hanahana o te Atua o ’Īserā’ela ra.</div><div class="francais">13 Quant à ceux qui sont à Jérusalem, dit le prophète, ils seront flagellés par tous les peuples, parce qu’ils crucifient le Dieu d’Israël et détournent leur cœur, rejetant les signes et les prodiges, et la puissance et la gloire du Dieu d’Israël.</div></div><div class="verse-container"><div class="tahitien">14 ’E nō te mea, ’ua fa’afāriu ’ē atu rātou i tō rātou ’ā’au, tē nā reira mai ra te peropheta, ’e ’ua ’ino’ino ho’i i Tei Mo’a i ’Īserā’ela nei, e orihaere noa ïa rātou i te tino nei, ’e e mou, ’e e riro ho’i rātou ’ei fa’a’inora’a ’e ’ei tau’āparaura’a, ’e e ’ino’inohia ho’i rātou i rotopū i te mau nūna’a ato’a.</div><div class="francais">14 Et parce qu’ils détournent leur cœur, dit le prophète, et ont méprisé le Saint d’Israël, ils erreront dans la chair et périront, et deviendront un sujet de fable et de risée, et seront haïs parmi toutes les nations.</div></div><div class="verse-container"><div class="tahitien">15 ’Āre’a rā, tē nā ’ō mai ra te peropheta, ’ia tae i taua mahana ra ’aita rātou e fa’afāriu ’ē atu i tō rātou ’ā’au i Tei Mo’a i ’Īserā’ela nei, ’ei reira e ha’amana’o ’oia i te mau fafaura’a tāna i fafau atu i tō rātou ra mau metua.</div><div class="francais">15 Néanmoins, lorsque le jour viendra, dit le prophète, où ils ne détourneront plus leur cœur pour se dresser contre le Saint d’Israël, alors il se souviendra des alliances qu’il faites avec leurs pères.</div></div><div class="verse-container"><div class="tahitien">16 ’Oia ïa, ’ei reira e ha’amana’o ai ’oia i te mau motu o te moana ra ; ’oia ïa, tē nā ’ō mai ra te Fatu, e ha’aputuputu mai au i te mau ta’ata ato’a o te ’utuāfare o ’Īserā’ela nō ’ō mai i nā tufa’a e maha o te ao nei, mai tei parauhia e te peropheta ra e Zenosa.</div><div class="francais">16 Oui, alors il se souviendra des îles de la mer ; oui, et tous les peuples qui sont de la maison d’Israël, je les rassemblerai, dit le Seigneur, selon les paroles du prophète Zénos, des quatre coins de la terre.</div></div><div class="verse-container"><div class="tahitien">17 ’Oia ïa, e ’ite ho’i tō te ao ato’a nei i te fa’aorara’a nō ’ō mai i te Fatu ra, tē nā reira mai ra te peropheta ; ’e e ha’amaita’ihia te mau nūna’a ato’a, ’e te mau ’ōpū ato’a, ’e te mau reo ato’a, ’e te mau ta’ata ato’a.</div><div class="francais">17 Oui, et toute la terre verra le salut du Seigneur, dit le prophète ; toutes les nations, tribus, langues et peuples seront bénis.</div></div><div class="verse-container"><div class="tahitien">18 ’E ’ua pāpa’i ho’i au, ’o Nephi, i teie mau mea i tō’u ra mau ta’ata, penei a’e ’o te fa’afāriu mai au ia rātou ’ia ha’amana’o i te Fatu i tō rātou ra Tāra’ehara.</div><div class="francais">18 Et moi, Néphi, j’ai écrit ces choses à mon peuple, afin de peut-être le persuader de se souvenir du Seigneur, son Rédempteur.</div></div><div class="verse-container"><div class="tahitien">19 Nō reira, tē parau atu nei au i te ’utuāfare pā’āto’a o ’Īserā’ela, e mea ti’a roa ’āhiri ē roa’a ia rātou teie nei mau mea.</div><div class="francais">19 C’est pourquoi, je parle à toute la maison d’Israël, si ces choses lui parviennent.</div></div><div class="verse-container"><div class="tahitien">20 Inaha ho’i, tē vai nei tā’u mau ’ohipa i roto i te vārua, ’o tei ha’aparuparu mai iā’u nei, ’e ’ua paruparu ho’i tō’u mau ponaivi ato’a nō tō Ierusalema ra ; nō te mea ’āhiri ’aita te Fatu i aroha mai iā’u, nō te fa’a’ite mai ia rātou iā’u nei, mai tāna ho’i i fa’a’ite atu i te mau peropheta i tahito ra, ’ua pohe ato’a ïa vau.</div><div class="francais">20 Car voici, j’ai, pour ceux qui sont à Jérusalem, un travail d’esprit qui me lasse, au point que toutes mes jointures sont faibles ; car si le Seigneur n’avait pas eu la miséricorde de me montrer ce qui les concernait, comme il l’a fait avec les prophètes d’autrefois, j’aurais péri aussi.</div></div><div class="verse-container"><div class="tahitien">21 ’E ’ua fa’a’ite mau ho’i ’oia i te mau mea ato’a nō ni’a ia rātou i te mau peropheta i tahito ra ; ’e ’ua fa’a’ite ato’a ’oia ia tātou i te mau peropheta e rave rahi ; nō reira, e mea ti’a roa ia mātou ’ia ’ite i te parau nō ni’a ia rātou nō te mea ’ua pāpa’ihia te reira i ni’a iho i te mau ’api veo ra.</div><div class="francais">21 Et il assurément montré aux prophètes d’autrefois tout ce qui les concerne ; et il aussi montré à beaucoup ce qui nous concerne ; c’est pourquoi, nous devons nécessairement être informés à ce sujet, car c’est écrit sur les plaques d’airain.</div></div><div class="verse-container"><div class="tahitien">22 ’E i muri a’era, ’ua ha’api’i atu ra vau, ’o Nephi, i teie mau mea i tō’u ra mau taea’e ; ’e i muri a’era ho’i, ’ua tai’o atu ra vau ia rātou i te mau mea e rave rahi tei ’ō’otihia i ni’a iho i te mau ’api veo ra, ’ia ’ite rātou i te mau ’ohipa a te Fatu i te tahi atu mau fenua ’ē, i rotopū i te feiā i tahito ra.</div><div class="francais">22 Or, il arriva que moi, Néphi, j’enseignai ces choses à mes frères ; et il arriva que je leur lus beaucoup de choses qui étaient gravées sur les plaques d’airain, afin qu’ils fussent au courant des actions du Seigneur dans d’autres pays, parmi les peuples d’autrefois.</div></div><div class="verse-container"><div class="tahitien">23 ’E ’ua tai’o atu vau ia rātou i te mau mea e rave rahi i pāpa’ihia i roto i te mau buka a Mose ra ; ’e nō te fa’afāriu māite mai ia rātou ’ia ti’aturi i te Fatu ra i tō rātou Tāra’ehara, ’ua tai’o atu vau ia rātou i te mau parau i pāpa’ihia e te peropheta ra e Isaia ; ’e ’ua fa’aau ho’i au i te mau pāpa’ira’a mo’a ato’a ia mātou, ’ia riro te reira ’ei maita’i ’e ’ei ha’api’ira’a ho’i nā mātou.</div><div class="francais">23 Et je leur lus beaucoup de choses qui étaient écrites dans les livres de Moïse ; mais afin de les persuader plus complètement de croire au Seigneur, leur Rédempteur, je leur lus ce qui était écrit par le prophète Ésaïe ; car j’appliquais toutes les Écritures à nous, afin que cela fût pour notre profit et notre instruction.</div></div><div class="verse-container"><div class="tahitien">24 Nō reira ’ua parau atu ra vau ia rātou, nā ’ō atu ra : ’A fa’aro’o mai na ’outou i te mau parau a te peropheta, ’outou te hō’ē toe’a nō te ’utuāfare o ’Īserā’ela, te hō’ē ’āma’a i ’ōfati-’ē-hia mai ; ’a fa’aro’o mai na ’outou i te mau parau a te peropheta, tei pāpa’ihia i te ’utuāfare pā’āto’a o ’Īserā’ela, ’e tei fa’aauhia ho’i i ni’a ia ’outou, ’ia roa’a ia ’outou te ti’aturi, ’e i tō ’outou ra mau taea’e nō roto mai ’outou i tāpu-’ē-hia mai ai ; ’ua nā reira te peropheta i te pāpa’i.</div><div class="francais">24 C’est pourquoi, je leur parlai, disant : Entendez les paroles du prophète, vous qui êtes un reste de la maison d’Israël, une branche qui été coupée ; entendez les paroles du prophète, qui furent écrites à toute la maison d’Israël, et appliquez-les à vous-mêmes, afin que vous ayez l’espérance, aussi bien que vos frères dont vous avez été coupés ; car c’est de cette manière que le prophète écrit.</div></div>
    <div class="verse-container introduction"><div class="tahitien">’Ua heheu mai te Fatu i tāna mau ’ōpuara’a i tō ’Īserā’ela—’Ua tāmāhia ’Īserā’ela i roto i te umu nō te ’ati ’e ’ua tītauhia rātou ’ia haere ’ē atu mai roto mai i Babulonia—’A fa’aau i teIsaia 48. Fātata 588–570H.M.</div><div class="francais">Le Seigneur révèle ses desseins à Israël — Celui-ci été choisi dans la fournaise de l’affliction et sortira de Babylone — Comparez avec Ésaïe 48 . Vers 588–570 av. J.-C.</div></div>
    <nav>
        <a href="chapter_1_18.html">Chapitre précédent</a> | 
        <a href="chapter_1_20.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
