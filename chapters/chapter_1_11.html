
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 11</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 11</h2>
    <div class="verse-container"><div class="tahitien">22 ’E nā te Vārua Maita’i ho’i i hōro’a mai i te mana iā’u ’ia parau atu i teie nei mau mea ma te huna ’ore.</div><div class="francais">22 Et le Saint-Esprit me donne l’autorité de dire ces choses, non de me taire.</div></div>
    <div class="verse-container"><div class="tahitien">1 I te mea ē, i muri a’era, ’ua tupu ihora tō’u hina’aro ’ia ’ite i te mau mea tā tō’u metua tāne i hi’o na ; tē pārahi ra vau ma te feruri hōhonu i roto i tō’u ’ā’au ’e ma te ti’aturi ē e ti’a i te Fatu ’ia fa’a’ite mai i te reira iā’u, ’ua ’āfa’i-’ē-hia atu ra vau e te Vārua o te Fatu, ’oia ïa, i ni’a i te hō’ē mou’a teitei roa, ’e ’aita ā vau i ’ite i te reira, ’e ’aita ato’a tō’u ’āvae i ta’ahi i reira i te mātāmua.</div><div class="francais">1 Car il arriva, après que j’eus désiré connaître les choses que mon père avait vues, et croyant que le Seigneur était capable de me les faire connaître, que tandis que j’étais assis à méditer dans mon cœur, je fus ravi dans l’Esprit du Seigneur, oui, sur une montagne extrêmement haute que je n’avais encore jamais vue et sur laquelle je n’avais encore jamais mis le pied.</div></div><div class="verse-container"><div class="tahitien">2 ’E ’ua parau mai ra te Vārua iā’u : Inaha, e aha tā ’oe e hina’aro ?</div><div class="francais">2 Et l’Esprit me dit : Voici, que désires-tu ?</div></div><div class="verse-container"><div class="tahitien">3 ’E ’ua parau atu ra vau : ’Ua hina’aro vau ’ia ’ite i te mau mea tā tō’u metua tāne i ’ite na.</div><div class="francais">3 Et je dis : Je désire voir les choses que mon père vues.</div></div><div class="verse-container"><div class="tahitien">4 ’E ’ua parau mai ra te Vārua iā’u : ’Ua ti’aturi ānei ’oe ē, ’ua ’ite tō ’oe metua tāne i te tumu rā’au ’o tāna i parau na ?</div><div class="francais">4 Et l’Esprit me dit : Crois-tu que ton père vu l’arbre dont il parlé ?</div></div><div class="verse-container"><div class="tahitien">5 ’E ’ua parau atu ra vau : ’Oia ïa, ’ua ’ite ’oe ē, ’ua ti’aturi au i te mau parau ato’a a tō’u ra metua tāne.</div><div class="francais">5 Et je dis : Oui, tu sais que je crois toutes les paroles de mon père.</div></div><div class="verse-container"><div class="tahitien">6 ’E i muri iho i tō’u fa’ahitira’a i teie mau parau, ’ua pi’i mai ra te Vārua ma te reo pūai, nā ’ō mai ra, Hosana i te Fatu, i te Atua teitei roa ; ’o ’oia te Atua i ni’a i te ao ato’a nei, ’oia ïa, i ni’a i te mau mea ato’a. E ao tō ’oe, e Nephi, nō te mea ’ua ti’aturi ’oe i te Tamaiti a te Atua teitei roa ; nō reira, e ’ite ’oe i te mau mea tā ’oe i hina’aro.</div><div class="francais">6 Et lorsque j’eus dit ces paroles, l’Esprit s’écria d’une voix forte, disant : Hosanna au Seigneur, le Dieu Très-Haut ; car il est Dieu sur toute la terre, oui, au-dessus de tout. Et béni es-tu, Néphi, parce que tu crois au Fils du Dieu Très-Haut ; c’est pourquoi, tu verras les choses que tu as désirées.</div></div><div class="verse-container"><div class="tahitien">7 ’E inaha, e fa’a’itehia teie mea ia ’oe ’ei tāpa’o ; ’e i muri iho i tō ’oe hi’ora’a i te tumu rā’au ’o tei fa’ahotu mai i te hotu tā tō ’oe metua tāne i ’amu ra, e ’ite ato’a ’oe i te hō’ē ta’ata i te poura’a mai mai te ra’i mai, ’e e ’ite ho’i ’oe iāna ; ’e i muri iho i tō ’oe ’itera’a iāna, e fa’a’ite pāpū ’oe ē, e Tamaiti ’oia nā te Atua.</div><div class="francais">7 Et voici, ceci te sera donné pour signe, que lorsque tu auras vu l’arbre qui portait le fruit que ton père goûté, tu verras aussi un homme descendre du ciel, et tu seras témoin de lui ; et lorsque tu auras été témoin de lui, tu rendras témoignage que c’est le Fils de Dieu.</div></div><div class="verse-container"><div class="tahitien">8 ’E i muri a’era, ’ua parau mai ra te Vārua iā’u : ’A hi’o na ! ’E ’ua hi’o atu ra vau ’e ’ua ’ite atu ra vau i te hō’ē tumu rā’au ; ’e ’ua au te reira i te tumu rā’au tā tō’u metua tāne i ’ite ; ’e ’ua hau roa tōna nehenehe, ’oia ïa, ’ua hau roa i tō te mau mea nehenehe ato’a ra ; ’e tōna teatea ’ua hau roa ïa i te teatea o te hiona puehu ra.</div><div class="francais">8 Et il arriva que l’Esprit me dit : Regarde ! Et je regardai et vis un arbre ; et il était semblable à l’arbre que mon père avait vu ; et sa beauté était bien au-delà de toute beauté ; et sa blancheur dépassait la blancheur de la neige vierge.</div></div><div class="verse-container"><div class="tahitien">9 ’E i muri a’era, i muri iho i tō’u ’itera’a i taua tumu rā’au ra, ’ua parau atu ra vau i te Vārua : ’Ua ’ite au ē, ’ua fa’a’ite mai ’oe iā’u i te tumu rā’au maita’i roa a’e i te mau tumu rā’au ato’a.</div><div class="francais">9 Et il arriva qu’après avoir vu l’arbre, je dis à l’Esprit : Je vois que tu m’as montré l’arbre qui est précieux par-dessus tout.</div></div><div class="verse-container"><div class="tahitien">10 ’E ’ua parau mai ra ’oia iā’u : E aha tā ’oe e hina’aro nei ?</div><div class="francais">10 Et il me dit : Que désires-tu ?</div></div><div class="verse-container"><div class="tahitien">11 ’E ’ua parau atu ra vau iāna : ’Ia ’ite i te aura’a nō te reira—e ’ua paraparau atu vau iāna mai tā te ta’ata e paraparau nei ; ’e ’ua ’ite atu vau ē mai tō te ta’ata nei tōna ra huru ; ’āre’a rā, ’ua ’ite au ē, ’o te Vārua te reira o te Fatu ; ’e ’ua paraparau mai ’oia iā’u mai tā te hō’ē ta’ata e paraparau i te tahi atu.</div><div class="francais">11 Et je lui dis : En connaître l’interprétation — car je lui parlais comme un homme parle ; car je voyais qu’il avait la forme d’un homme ; mais néanmoins, je savais que c’était l’Esprit du Seigneur ; et il me parlait comme un homme parle avec un autre.</div></div><div class="verse-container"><div class="tahitien">12 ’E i muri a’era, ’ua parau mai ra ’oia iā’u : ’A hi’o na ! ’E ’ua hi’o atu ra vau mai te mea ra ē tē hi’o atu ra vau iāna, ’e ’aita roa vau i ’ite atu iāna ; i reva atu ho’i ’oia mai mua atu i tō’u aro.</div><div class="francais">12 Et il arriva qu’il me dit : Regarde ! Et je regardai comme pour le contempler, et je ne le vis plus, car il s’était retiré de ma présence.</div></div><div class="verse-container"><div class="tahitien">13 ’E i muri a’era, ’ua hi’o atu ra vau ’e ’ite atu ra i te ’oire rahi nō Ierusalema, ’e te tahi atu ho’i mau ’oire. ’E ’ua ’ite atu ho’i au i te ’oire nō Nazareta ; ’e i roto i te ’oire nō Nazareta, ’ua ’ite au i te hō’ē pāretenia, ’e e mea purotu roa ’e e mea ’uo’uo roa ’oia.</div><div class="francais">13 Et il arriva que je regardai et vis la grande ville de Jérusalem et aussi d’autres villes. Et je vis la ville de Nazareth ; et dans la ville de Nazareth, je vis une vierge, et elle était extrêmement belle et blanche.</div></div><div class="verse-container"><div class="tahitien">14 ’E i muri a’era, ’ua hi’o atu ra vau i te mau ra’i i te vēteara’a, ’e ’ua pou mai ra te hō’ē melahi ’e ’ua ti’a mai ra i mua iā’u ; ’e ’ua parau mai ra ’oia iā’u : E Nephi, e aha tā ’oe e hi’o na ?</div><div class="francais">14 Et il arriva que je vis les cieux s’ouvrir ; et un ange descendit et se tint devant moi, et il me dit : Néphi, que vois-tu ?</div></div><div class="verse-container"><div class="tahitien">15 ’E ’ua parau atu ra vau iāna : Te hō’ē pāretenia nehenehe ’e te purotu ho’i i te mau pāretenia ato’a ra.</div><div class="francais">15 Et je lui dis : Une vierge d’une très grande beauté et plus belle que toutes les autres vierges.</div></div><div class="verse-container"><div class="tahitien">16 ’E ’ua parau mai ra ’oia iā’u : ’Ua ’ite ānei ’oe i te fa’aha’eha’ara’a a te Atua iāna iho ?</div><div class="francais">16 Et il me dit : Connais-tu la condescendance de Dieu ?</div></div><div class="verse-container"><div class="tahitien">17 ’E ’ua parau atu ra vau iāna : ’Ua ’ite au ē ’ua aroha ’oia i tāna mau tamari’i ; ’āre’a rā, ’aita vau i ’ite i te aura’a nō te mau mea ato’a.</div><div class="francais">17 Et je lui dis : Je sais qu’il aime ses enfants ; néanmoins, je ne connais pas la signification de tout.</div></div><div class="verse-container"><div class="tahitien">18 ’E ’ua parau mai ra ’oia iā’u : Inaha, te pāretenia tā ’oe e ’ite nei, ’o te metua vahine ïa o te Tamaiti a te Atua, i te tino nei.</div><div class="francais">18 Et il me dit : Voici, la vierge que tu vois est, selon la chair, la mère du Fils de Dieu.</div></div><div class="verse-container"><div class="tahitien">19 ’E i muri a’era, ’ua ’ite atu vau ē ’ua ’āfa’i-’ē-hia atu ’oia e te Vārua ; ’e i muri iho i tōna ’āfa’i-’ē-ra’a-hia atu e te Vārua nō te tahi ārea taime te maoro ’ua parau mai ra te melahi iā’u, nā ’ō mai ra : ’A hi’o na !</div><div class="francais">19 Et il arriva que je vis qu’elle était ravie dans l’Esprit ; et lorsqu’elle eut été ravie dans l’Esprit un certain temps, l’ange me parla, disant : Regarde !</div></div><div class="verse-container"><div class="tahitien">20 ’E ’ua hi’o atu ra vau ’e ’ua ’ite fa’ahou atu ra vau i taua pāretenia ra, i te amora’a i te hō’ē tamari’i i roto i tōna nā rima.</div><div class="francais">20 Et je regardai et vis de nouveau la vierge portant un enfant dans ses bras.</div></div><div class="verse-container"><div class="tahitien">21 ’E ’ua parau mai ra te melahi iā’u : ’A hi’o na i te ’Ārenio a te Atua, ’oia ïa, te Tamaiti a te Metua mure ’ore ! ’Ua ’ite ānei ’oe i te aura’a nō te tumu rā’au tā tō ’oe metua tāne i ’ite ?</div><div class="francais">21 Et l’ange me dit : Vois l’Agneau de Dieu, oui, le Fils du Père éternel ! Connais-tu la signification de l’arbre que ton père vu ?</div></div><div class="verse-container"><div class="tahitien">22 ’E ’ua pāhono atu ra vau iāna, i te nā-’ō-ra’a ē : ’Oia ïa, ’o te aroha ïa o te Atua, ’o tei nīni’ihia mai i te mau vāhi ato’a i roto i te ’ā’au o te mau tamari’i a te ta’ata nei ; nō reira, e mea hina’aro-roa-hia ïa i ni’a a’e i te mau mea ato’a ra.</div><div class="francais">22 Et je lui répondis, disant : Oui, c’est l’amour de Dieu, qui se répand dans le cœur des enfants des hommes ; c’est pourquoi, c’est la plus désirable de toutes les choses.</div></div><div class="verse-container"><div class="tahitien">23 ’E ’ua parau mai ra ’oia iā’u, i te nā-’ō-ra’a mai ē : ’Oia ïa, ’e te mea ’oa’oa roa a’e nō te vārua.</div><div class="francais">23 Et il me parla, disant : Oui, et la plus joyeuse pour l’âme.</div></div><div class="verse-container"><div class="tahitien">24 ’E i muri iho i tōna paraura’a mai i teie mau parau, ’ua nā ’ō mai ra ’oia iā’u : ’A hi’o na ! ’E ’ua hi’o atu ra vau, ’e ’ua ’ite atu ra vau i te Tamaiti a te Atua i te haerera’a atu i rotopū i te mau tamari’i a te ta’ata nei ; ’e ’ua ’ite atu vau i te mau ta’ata e rave rahi tei tīpapa i raro i tōna ’āvae ’e ’ua ha’amori atu iāna.</div><div class="francais">24 Et lorsqu’il eut dit ces paroles, il me dit : Regarde ! Et je regardai, et je vis le Fils de Dieu aller parmi les enfants des hommes ; et j’en vis beaucoup tomber à ses pieds et l’adorer.</div></div><div class="verse-container"><div class="tahitien">25 ’E i muri a’era, ’ua ’ite au ē, te ’āuri tāpe’ara’a tā tō’u metua tāne i ’ite ’o te parau ïa a te Atua, tei tae atu i te piha’a o te mau pape ora, ’oia ho’i, i te tumu rā’au nō te ora ; ’e teie nei mau pape, ’ua fa’aauhia i te aroha o te Atua ; ’e ’ua ’ite ato’a ho’i au ē, te tumu rā’au nō te ora, ’ua fa’aauhia i te aroha o te Atua.</div><div class="francais">25 Et il arriva que je vis que la barre de fer que mon père avait vue était la parole de Dieu qui conduisait à la source d’eau vive, ou à l’arbre de vie ; laquelle eau est une représentation de l’amour de Dieu ; et je vis aussi que l’arbre de vie était une représentation de l’amour de Dieu.</div></div><div class="verse-container"><div class="tahitien">26 ’E ’ua parau fa’ahou mai ra te melahi iā’u : ’A hi’o na, ’e ’a ’ite i te fa’aha’eha’ara’a a te Atua iāna iho !</div><div class="francais">26 Et l’ange me dit encore : Regarde et vois la condescendance de Dieu !</div></div><div class="verse-container"><div class="tahitien">27 ’E ’ua hi’o atu ra vau ’e ite atu ra i te Tāra’ehara o te ao nei, ’o tā tō’u metua tāne i parau na ; ’e ’ua ’ite ato’a atu ra ho’i au i te peropheta ’o tē fa’aineine i te ’ē’a nā mua iāna. ’E ’ua haere atu ra te ’Ārenio a te Atua ’e ’ua bāpetizohia e ana ; ’e i muri iho i tōna bāpetizora’ahia, ’ua ’ite atu ra vau i te mau ra’i i te vēteara’a, ’e ’ua pou mai ra te Vārua Maita’i mai te ra’i mai ’e tau mai ra i ni’a iho iāna, mai te ’ū’upa ra.</div><div class="francais">27 Et je regardai et vis le Rédempteur du monde dont mon père avait parlé ; et je vis aussi le prophète qui allait préparer le chemin devant lui. Et l’Agneau de Dieu s’avança et fut baptisé par lui ; et lorsqu’il eut été baptisé, je vis les cieux s’ouvrir et le Saint-Esprit descendre du ciel et reposer sur lui sous la forme d’une colombe .</div></div><div class="verse-container"><div class="tahitien">28 ’E ’ua ’ite atu vau ē ’ua haere atu ’oia ma te tāvini i te mau ta’ata, nā roto i te mana ’e te hanahana rahi ; ’e ’ua ha’aputuputu ’āmui mai te mau pupu ta’ata nō te fa’aro’o iāna ; ’e ’ua ’ite atu vau ē ’ua ti’avaru ’ē atu rātou iāna mai rotopū atu ia rātou.</div><div class="francais">28 Et je vis qu’il allait exercer son ministère auprès du peuple avec puissance et une grande gloire ; et les multitudes étaient rassemblées pour l’écouter ; et je vis qu’elles le chassaient du milieu d’elles.</div></div><div class="verse-container"><div class="tahitien">29 ’E ’ua ’ite ato’a atu ho’i au i te mau ta’ata hō’ē ’ahuru ’e ma piti i te pe’era’a atu iāna. ’E i muri a’era, ’ua ’āfa’i-’ē-hia atu ra rātou e te Vārua mai mua atu i tō’u mata, ’e ’aita atu ra vau i ’ite fa’ahou ia rātou.</div><div class="francais">29 Et je vis aussi douze autres hommes le suivre. Et il arriva qu’ils furent ravis dans l’Esprit devant ma face, et je ne les vis plus.</div></div><div class="verse-container"><div class="tahitien">30 ’E i muri a’era, ’ua parau fa’ahou mai ra te melahi iā’u, nā ’ō mai ra : ’A hi’o na ! ’E ’ua hi’o atu ra vau ’e ’ua ’ite atu ra vau i te mau ra’i i te vetea-fa’ahou-ra’a, ’e ’ua ’ite atu vau i te mau melahi i te poura’a mai i ni’a i te mau tamari’i a te ta’ata ; ’e ’ua poihere atu ra ia rātou ra.</div><div class="francais">30 Et il arriva que l’ange me parla encore, disant : Regarde ! Et je regardai, et je vis les cieux s’ouvrir de nouveau, et je vis des anges descendre sur les enfants des hommes ; et ils les servirent.</div></div><div class="verse-container"><div class="tahitien">31 ’E ’ua parau fa’ahou mai ra ’oia iā’u, nā ’ō mai ra : ’A hi’o na ! ’E ’ua hi’o atu ra vau, ’e ’ua ’ite atu vau i te ’Ārenio a te Atua i te haerera’a atu i rotopū i te mau tamari’i a te ta’ata nei. ’E ’ua ’ite atu vau i te mau pupu ta’ata ’o tei tupuhia i te ma’i, ’e tei fāri’i i te mau huru ma’i ato’a, ’e tei uruhia i te mau diabolo ’e i te mau vārua vi’ivi’i ho’i ; ’e ’ua parau mai ra te melahi, ’e ’ua fa’a’ite mai i teie mau mea ato’a iā’u. ’E ’ua fa’aorahia rātou e te mana o te ’Ārenio a te Atua ; ’e ’ua ti’avaruhia atu ra te mau diabolo ’e te mau vārua vi’ivi’i ho’i i rāpae.</div><div class="francais">31 Et il me parla encore, disant : Regarde ! Et je regardai, et je vis l’Agneau de Dieu aller parmi les enfants des hommes. Et je vis des multitudes de gens qui étaient malades, et qui étaient affligés de toutes sortes de maladies, et de démons, et d’esprits impurs ; et l’ange parla et me montra toutes ces choses. Et ils étaient guéris par le pouvoir de l’Agneau de Dieu ; et les démons et les esprits impurs étaient chassés.</div></div><div class="verse-container"><div class="tahitien">32 ’E i muri a’era, ’ua parau fa’ahou mai ra te melahi iā’u, nā ’ō mai ra : ’A hi’o na ! ’E ’ua hi’o atu ra vau ’e ’ua ’ite atu ra i te ’Ārenio a te Atua, ’e ’ua ravehia ’oia e te mau ta’ata, ’oia ïa, ’ua ha’avāhia te Tamaiti a te Atua mure ’ore ra e tō te ao nei ; ’e ’ua ’ite atu vau ’e tē fa’a’ite pāpū nei au i te reira.</div><div class="francais">32 Et il arriva que l’ange me parla encore, disant : Regarde ! Et je regardai et vis que l’Agneau de Dieu était pris par le peuple ; oui, le Fils du Dieu éternel était jugé par le monde ; et je vis et je rends témoignage.</div></div><div class="verse-container"><div class="tahitien">33 ’E ’ua ’ite au, ’o Nephi ē, ’ua fa’ateiteihia ’oia i ni’a i te sātauro ’e ’ua taparahihia nō te mau hara a tō te ao nei.</div><div class="francais">33 Et moi, Néphi, je vis qu’il était élevé sur la croix et mis à mort pour les péchés du monde.</div></div><div class="verse-container"><div class="tahitien">34 ’E i muri iho i tōna taparahira’ahia, ’ua ’ite atu ra vau i te mau pupu ta’ata o te ao nei, ’e ’ua ha’aputuputu-’āmui-hia mai rātou nō te ’aro atu i te mau ’āpōsetolo a te ’Ārenio ; ’e ’o te reira ho’i te i’oa tā te melahi a te Fatu i ma’iri i ni’a i taua pupu tino ’ahuru ’e ma piti ra.</div><div class="francais">34 Et lorsqu’il eut été mis à mort, je vis que les multitudes de la terre étaient rassemblées pour combattre les apôtres de l’Agneau ; car c’est ainsi que les Douze étaient appelés par l’ange du Seigneur.</div></div><div class="verse-container"><div class="tahitien">35 ’E ’ua ha’aputuputuhia mai te pupu ta’ata o te ao nei ; ’e ’ua ’ite atu vau ē tei roto rātou i te hō’ē fare rahi ’e te ’ā’ano, mai te fare tā tō’u metua tāne i ’ite. ’E ’ua parau fa’ahou mai ra te melahi a te Fatu iā’u, nā ’ō mai ra : Inaha, ’o te ao ïa ’e tōna pa’ari ho’i ; ’oia ïa, inaha, ’ua ha’aputuputu ’āmui mai te ’utuāfare o ’Īserā’ela nō te ’aro atu i te tino ’ahuru ’e ma piti ’āpōsetolo a te ’Ārenio.</div><div class="francais">35 Et la multitude de la terre était rassemblée, et je vis qu’elle était dans un grand et spacieux édifice semblable à l’édifice que mon père avait vu. Et l’ange du Seigneur me parla encore, disant : Voici le monde et sa sagesse ; oui, voici, la maison d’Israël s’est rassemblée pour combattre les douze apôtres de l’Agneau.</div></div><div class="verse-container"><div class="tahitien">36 ’E i muri a’era, ’ua hi’o atu ra vau ’e tē fa’a’ite pāpū nei au ē, taua fare rahi ’e te ’ā’ano ra, ’o te te’ote’o ïa o tō te ao nei ; ’e ’ua ma’iri ihora te reira ; ’e e mea rahi roa tōna ma’irira’a. ’E ’ua parau fa’ahou mai ra te melahi a te Fatu iā’u, nā ’ō mai ra : E mai te reira ïa te ha’amoura’a o te mau nūna’a ato’a, ’e te mau ’ōpū ato’a, ’e te mau reo ato’a, ’e te mau ta’ata ato’a ’o tē ’aro atu i te tino ’ahuru ’e ma piti ’āpōsetolo a te ’Ārenio.</div><div class="francais">36 Et il arriva que je vis, et j’en rends témoignage, que le grand et spacieux édifice était l’orgueil du monde ; et il tomba, et sa chute fut extrêmement grande. Et l’ange du Seigneur me parla encore, disant : C’est ainsi que sera la destruction de toutes les nations, tribus, langues et peuples qui combattront les douze apôtres de l’Agneau.</div></div>
    <div class="verse-container introduction"><div class="tahitien">’Ua ’ite Nephi nā roto i te hō’ē ’ōrama i te fenua i fafauhia ra ; te parauti’a, te mau ’ohipa ’ī’ino, ’e te ha’amoura’a o tōna ra mau ta’ata ; te haerera’a mai o te ’Ārenio a te Atua i rotopū ia rātou ; nāhea te Tino ’Ahuru ’e Ma Piti pipi ’e te Tino ’Ahuru ’e Ma Piti ’āpōsetolo ’ia ha’avā ia ’Īserā’ela ; ’e te huru hā’iri’iri ’e te vi’ivi’i o te feiā i paruparu te fa’aro’o. Fātata 600–592H.M.</div><div class="francais">Néphi voit en vision la terre de promission, la justice, l’iniquité et la chute de ses habitants, la venue de l’Agneau de Dieu parmi eux, la manière dont les douze disciples et les douze apôtres jugeront Israël, l’état repoussant et souillé de ceux qui dégénèrent dans l’incrédulité. Vers 600–592 av. J.-C.</div></div>
    <p>
        <a href="chapter_1_10.html">Chapitre précédent</a> | 
        <a href="chapter_1_12.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
