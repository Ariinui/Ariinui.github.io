
<!DOCTYPE html>
<html lang="fr">
<head>
    <meta charset="UTF-8">
    <title>Ether Chapitre 7</title>
    <link rel="stylesheet" href="../styles.css">
</head>
<body>
    <h1>Ether</h1>
    <h2>Ether Chapitre 7</h2>
    <div class="verse-container"><div class="tahitien">1 ’E i muri a’era, ’ua fa’atere Oriha i te ha’avāra’a ma te parauti’a i ni’a i te fenua ē hope roa a’e tōna pu’e mahana, ’e e mea maoro tōna ra pu’e mahana.</div><div class="francais">1 Et il arriva qu’Orihah exerça le jugement en justice dans le pays toute sa vie, dont les jours furent extrêmement nombreux.</div></div><div class="verse-container"><div class="tahitien">2 ’E ’ua fānau ho’i ’oia i te mau tamari’i tamāroa ’e te mau tamari’i tamāhine ; ’oia ïa, ’ua fānau ’oia e toru ’ahuru ’e ma hō’ē, ’e i rotopū ia rātou tē vai ra e piti ’ahuru ’e ma toru mau tamari’i tamāroa.</div><div class="francais">2 Et il engendra des fils et des filles ; oui, il en engendra trente et un, parmi lesquels il eut vingt-trois fils.</div></div><div class="verse-container"><div class="tahitien">3 ’E i muri a’era, ’ua fānau fa’ahou ihora tāna ’o Kiba i tōna ruhiruhiāra’a. ’E i muri a’era, ’ua fa’atere ihora ’o Kiba ’ei mono nōna ; ’e ’ua fānau a’era tā Kiba ’o Korihora.</div><div class="francais">3 Et il arriva que dans sa vieillesse il engendra aussi Kib. Et il arriva que Kib régna à sa place ; et Kib engendra Corihor.</div></div><div class="verse-container"><div class="tahitien">4 ’E ’ia tae a’era tō Korihora matahiti i te toru ’ahuru ’e ma piti ’ua ’ōrurehau ihora ’oia i tōna metua tāne, ’e ’ua haere atu ra ’oia ’e ’ua pārahi ihora i te fenua ra nō Nehora ; ’e ’ua fānau ihora ’oia i te mau tamari’i tamāroa ’e te mau tamari’i tamāhine ; ’e ’ua riro rātou ’ei mea nehenehe roa ; nō reira ’ua arata’i ’ē atu ra Korihora i te mau ta’ata e rave rahi nā muri iāna.</div><div class="francais">4 Et lorsque Corihor eut trente-deux ans, il se rebella contre son père, et passa au pays de Néhor, et demeura ; et il engendra des fils et des filles, et ils devinrent extrêmement beaux ; c’est pourquoi, Corihor entraîna beaucoup de gens après lui.</div></div><div class="verse-container"><div class="tahitien">5 ’E i muri iho i tōna ha’aputuputura’a mai i te hō’ē nu’u fa’ehau, ’ua haere mai ra ’oia i te fenua ra nō Morona, tei reira te ari’i i te fa’aeara’a, ’e ’ua arata’i atu ra ’oia iāna ’ei tītī, ’e ’ua tupu mau atu ra te parau a te taea’e o Iareda, ’oia ho’i e arata’ihia rātou i roto i te fa’atītīra’a.</div><div class="francais">5 Et lorsqu’il eut rassemblé une armée, il monta au pays de Moron, où le roi demeurait, et le fit prisonnier, ce qui accomplit la parole du frère de Jared qu’ils seraient conduits à la captivité.</div></div><div class="verse-container"><div class="tahitien">6 I teienei e mea fātata te fenua ra nō Morona, te fenua i pārahi te ari’i, i te fenua i parauhia e te mau ’āti Nephi ’o Ano.</div><div class="francais">6 Or, le pays de Moron, où le roi demeurait, était près du pays qui est appelé Désolation par les Néphites.</div></div><div class="verse-container"><div class="tahitien">7 ’E i muri a’era, ’ua ora noa a’era Kiba ’e tōna ra mau ta’ata i roto i te fa’atītīra’a i raro a’e i te fa’aterera’a a tāna ra tamaiti ’o Korihora, ē tae noa atu ’ua rū’au roa ’oia ; noa atu rā ’ua fānau mai Kiba ia Sule i tōna ra ruhiruhiāra’a, ’a ora noa ai ’oia i roto i te fa’atītīra’a.</div><div class="francais">7 Et il arriva que Kib demeura en captivité, ainsi que son peuple, sous Corihor, son fils, jusqu’à ce qu’il devînt extrêmement vieux ; néanmoins, Kib engendra Shule dans sa vieillesse, pendant qu’il était encore en captivité.</div></div><div class="verse-container"><div class="tahitien">8 ’E i muri a’era, ’ua riri a’era Sule i tōna ra taea’e, ’e ’ua tupu a’era ’oia i te rahi ’e ’ua riro atu ra ’ei ta’ata pūai i te pūai o te ta’ata ra ; ’e ’ua riro ato’a a’era ’oia ’ei ta’ata pūai i te ha’avā.</div><div class="francais">8 Et il arriva que Shule fut en colère contre son frère ; et Shule devint fort et devint puissant quant à la force de l’homme ; et il était aussi puissant dans le jugement.</div></div><div class="verse-container"><div class="tahitien">9 Nō reira, ’ua haere mai ra ’oia i te ’āivi ra o Epheraima, ’e ’ua hāmani ihora ’oia i te mau ’o’e i te ’āuri i fa’atarapapehia mai roto mai i te ’āivi ra, nā te feiā e pe’e mai iāna ra ; ’e i muri iho i tōna hāmanira’a i te ’o’e nā rātou ’ua ho’i mai ra rātou i te ’oire ra nō Nehora, ’e ’ua ’aro atu ra i tōna tua’ana ra ia Korihora, ’e ’ua haru mai ra i te bāsileia ’e ’ua fa’aho’i atu ra i te reira i tōna ra metua tāne ia Kiba.</div><div class="francais">9 C’est pourquoi, il se rendit à la colline d’Éphraïm et il fondit du minerai de la colline et fit des épées d’acier pour ceux qu’il avait entraînés avec lui ; et lorsqu’il les eut armés d’épées, il retourna à la ville de Néhor et livra bataille à son frère Corihor, moyen par lequel il obtint le royaume et le rendit à son père, Kib.</div></div><div class="verse-container"><div class="tahitien">10 ’E i teienei, nō te mea tā Sule i rave, ’ua hōro’a atu ra tōna metua tāne i te bāsileia nōna ; nō reira ’ua ha’amata ihora ’oia i te fa’atere ’ei mono i tōna ra metua tāne.</div><div class="francais">10 Et alors, à cause de ce que Shule avait fait, son père lui conféra le royaume ; c’est pourquoi, il commença à régner à la place de son père.</div></div><div class="verse-container"><div class="tahitien">11 ’E i muri a’era, ’ua rave a’era ’oia i te ’ohipa ha’avāra’a ma te parauti’a ; ’e ’ua fa’arahi ’oia i tōna bāsileia i ni’a i te fenua ē ’ati noa a’e, ’e ’ua rahi roa te mau ta’ata.</div><div class="francais">11 Et il arriva qu’il exerça le jugement en justice ; et il étendit son royaume sur toute la surface du pays, car le peuple était devenu extrêmement nombreux.</div></div><div class="verse-container"><div class="tahitien">12 ’E i muri a’era, ’ua fānau ato’a ihora Sule i te mau tamari’i tamāroa ’e te mau tamari’i tamāhine e rave rahi.</div><div class="francais">12 Et il arriva que Shule engendra aussi beaucoup de fils et de filles.</div></div><div class="verse-container"><div class="tahitien">13 ’E ’ua tātarahapa ihora Korihora i te mau mea ’ī’ino e rave rahi tāna i rave ; nō reira ’ua hōro’a atu ra Sule i te hō’ē mana iāna i roto i tōna ra bāsileia.</div><div class="francais">13 Et Corihor se repentit des nombreux méfaits qu’il avait commis ; c’est pourquoi, Shule lui donna du pouvoir dans son royaume.</div></div><div class="verse-container"><div class="tahitien">14 ’E i muri a’era, e rave rahi tā Korihora tamari’i tamāroa ’e tamari’i tamāhine. ’E i rotopū i te mau tamari’i tamāroa a Korihora tē vai ra te hō’ē ’o Noa tōna i’oa.</div><div class="francais">14 Et il arriva que Corihor eut beaucoup de fils et de filles. Et parmi les fils de Corihor, il en eut un dont le nom était Noé.</div></div><div class="verse-container"><div class="tahitien">15 ’E i muri a’era, ’ua ’ōrurehau a’era Noa i te ari’i ra ia Sule, ’e i tōna metua tāne ato’a ra ia Korihora, ’e ’ua arata’i ’ē atu ra i tōna taea’e ra ia Kohora, ’e tōna mau taea’e ato’a, ’e te tahi mau ta’ata e rave rahi ’ia pe’e mai iāna.</div><div class="francais">15 Et il arriva que Noé se rebella contre Shule, le roi, et aussi contre son père Corihor, et entraîna Cohor, son frère, et aussi tous ses frères et une grande partie du peuple.</div></div><div class="verse-container"><div class="tahitien">16 ’E ’ua ’aro atu ra rātou i te ari’i ra ia Sule, ’e ’ua roa’a ihora iāna tō rātou fenua ’āi’a mātāmua ; ’e ’ua riro ihora ’oia ’ei ari’i i taua tufa’a fenua ra.</div><div class="francais">16 Et il livra bataille à Shule, le roi, grâce à quoi il obtint le pays de leur premier héritage ; et il devint roi de cette partie du pays.</div></div><div class="verse-container"><div class="tahitien">17 ’E i muri a’era, ’ua ’aro fa’ahou atu ra ’oia i te ari’i ra ia Sule ; ’e ’ua rave a’era ’oia i te ari’i ra ia Sule, ’e ’ua hōpoi tītī atu ra iāna i Morona.</div><div class="francais">17 Et il arriva qu’il livra de nouveau bataille à Shule, le roi ; et il prit Shule, le roi, et l’emmena en captivité à Moron.</div></div><div class="verse-container"><div class="tahitien">18 ’E i muri a’era, ’a fātata ai ’oia i te taparahi iāna, ’ua ne’e mai ra te mau tamari’i tamāroa a Sule i roto i te fare o Noa i te pō ’e ’ua taparahi ihora iāna, ’e ’ua vāvāhi ihora i te ’ōpani o te fare tāpe’ara’a ’e ’ua rave mai ra i tō rātou metua tāne, ’e ’ua tu’u ihora rātou iāna i ni’a iho i te terōno o tōna ihora bāsileia.</div><div class="francais">18 Et il arriva que, comme il était sur le point de le mettre à mort, les fils de Shule se glissèrent de nuit dans la maison de Noé, et le tuèrent, et brisèrent la porte de la prison, et firent sortir leur père, et le mirent sur son trône dans son royaume.</div></div><div class="verse-container"><div class="tahitien">19 Nō reira, ’ua riro ihora te tamaiti a Noa ’ei mono nōna i te patura’a i tōna ra bāsileia ; noa atu rā i te reira ’aita rātou i fāri’i i te mana hau atu i ni’a i te ari’i ra ia Sule ; ’e te feiā i raro a’e i te fa’aterera’a a te ari’i ra ’o Sule, ’ua manuia rahi ïa rātou ’e ’ua tupu atu ra i te rahi.</div><div class="francais">19 C’est pourquoi, le fils de Noé édifia son royaume à sa place ; néanmoins, ils n’obtinrent plus de pouvoir sur Shule, le roi, et le peuple qui était sous le règne de Shule, le roi, prospéra extrêmement et devint grand.</div></div><div class="verse-container"><div class="tahitien">20 ’E ’ua ’āmahamaha ihora tō te fenua ; ’e ’ua tupu ihora e piti bāsileia, ’o te bāsileia o Sule, ’e te bāsileia o Kohora, te tamaiti a Noa.</div><div class="francais">20 Et le pays fut divisé ; et il eut deux royaumes, le royaume de Shule, et le royaume de Cohor, fils de Noé.</div></div><div class="verse-container"><div class="tahitien">21 ’E ’ua fa’atupu ihora Kohora, te tamaiti a Noa, i te hina’aro i roto i tōna mau ta’ata ’ia ’aro atu ia Sule, ’e ’ua pau rātou ia Sule, ’e ’ua taparahi ’oia ia Kohora.</div><div class="francais">21 Et Cohor, fils de Noé, commanda à son peuple de livrer bataille à Shule ; bataille au cours de laquelle Shule les battit et tua Cohor.</div></div><div class="verse-container"><div class="tahitien">22 ’E i teienei e tamaiti tā Kohora ’o tei parauhia ’o Nimeroda ; ’e ’ua hōro’a atu ra Nimeroda i te bāsileia o Kohora ia Sule, ’e ’ua herehia a’era ’oia e Sule ; nō reira ’ua hōro’a atu ra Sule i te tahi mau mea maitata’i nāna, ’e ’ua rave noa atu ra ’oia i tōna iho hina’aro i roto i te bāsileia o Sule.</div><div class="francais">22 Et maintenant, Cohor avait un fils, qui était appelé Nimrod ; et Nimrod remit le royaume de Cohor à Shule, et il trouva faveur aux yeux de Shule ; c’est pourquoi, Shule lui accorda de grandes faveurs, et il fit dans le royaume de Shule selon son désir.</div></div><div class="verse-container"><div class="tahitien">23 ’E i te taime ato’a nō te fa’aterera’a a te ari’i ra ’o Sule ’ua tae mai ra te mau peropheta i rotopū i te mau ta’ata, ’e ’ua tonohia mai ho’i rātou e te Fatu, ma te tohura’a ē, tē fa’atae mai ra te mau ’ohipa ’ī’ino ’e te ha’amorira’a ’īdolo a te mau ta’ata i te ’anatemara’a i ni’a iho i te fenua, ’e e ha’amouhia ho’i rātou ’ia ’ore rātou ’ia tātarahapa.</div><div class="francais">23 Et aussi, sous le règne de Shule, des prophètes envoyés par le Seigneur vinrent parmi le peuple, prophétisant que la méchanceté et l’idolâtrie du peuple entraînaient une malédiction sur le pays et qu’il serait détruit s’il ne se repentait pas.</div></div><div class="verse-container"><div class="tahitien">24 ’E i muri a’era, ’ua fa’a’ino atu ra te mau ta’ata i te mau peropheta, ’e ’ua vahavaha atu ra ia rātou. ’E i muri a’era, ’ua ha’avā ihora Sule ia rātou pā’āto’a ’o tei fa’a’ino i te mau peropheta.</div><div class="francais">24 Et il arriva que le peuple injuria les prophètes et se moqua d’eux. Et il arriva que le roi Shule fit passer en jugement tous ceux qui injuriaient les prophètes.</div></div><div class="verse-container"><div class="tahitien">25 ’E ’ua fa’aoti ihora ’oia i te hō’ē ture i ni’a i te fenua ē ’ati noa a’e, ’e nā te reira i hōro’a i te mana i te mau peropheta ’ia haere noa i te mau vāhi tā rātou e hina’aro ; ’e nā te reira i fa’atupu i te tātarahapa i roto i te mau ta’ata.</div><div class="francais">25 Et il décréta une loi dans tout le pays, qui donnait aux prophètes le pouvoir d’aller où ils voulaient ; et à cause de cela, le peuple fut amené au repentir.</div></div><div class="verse-container"><div class="tahitien">26 ’E nō te mea ’ua tātarahapa te mau ta’ata i tā rātou mau ’ohipa ’ī’ino ’e tā rātou mau ha’amorira’a ’īdolo ’ua fa’aora te Fatu ia rātou, ’e ’ua ha’amata rātou i te manuia fa’ahou i ni’a i te fenua. ’E i muri a’era, ’ua fānau a’era Sule i te mau tamari’i tamāroa ’e te mau tamari’i tamāhine i tōna ruhiruhiāra’a.</div><div class="francais">26 Et parce que le peuple se repentait de ses iniquités et de ses idolâtries, le Seigneur l’épargna, et il recommença à prospérer dans le pays. Et il arriva que Shule engendra des fils et des filles dans sa vieillesse.</div></div><div class="verse-container"><div class="tahitien">27 ’E ’aita te mau tama’ira’a i tupu fa’ahou i te mau mahana o Sule ; ’e ’ua ha’amana’o noa ’oia i te mau mea rahi tā te Fatu i rave nō tōna mau metua, i te ’āfa’ira’a mai ia rātou nā ni’a i te moana hōhonu rahi i te fenua i fafauhia ra ; nō reira ’ua fa’atupu ’oia i te ’ohipa ha’avāra’a ma te parauti’a i te tā’āto’ara’a o tōna ra mau mahana.</div><div class="francais">27 Et il n’y eut plus de guerres du temps de Shule ; et il se souvint des grandes choses que le Seigneur avait faites pour ses pères en leur faisant traverser le grand abîme jusqu’à la terre promise ; c’est pourquoi il exerça le jugement en justice toute sa vie.</div></div>
    <div class="verse-container introduction"><div class="tahitien">’Ua tupu te tama’i ’e te mārōra’a nō ni’a i te bāsileia—’Ua fa’atupu Akisa i te tapura’a i rotopū i te mau melo nō te pupu ’ohipa huna ’ia taparahi i te ari’i—Nā te diabolo teie mau pupu ’ohipa huna ’e nā te reira e ha’amou i te mau nūna’a—’Ua fa’aarahia mai te mau ’Ētene nō teie ’anotau ’ia ara i te pupu ’ohipa huna ’o tē ’imi ra i te rāve’a ’ia ha’amou i te ti’amāra’a o te mau fenua ato’a, te mau nūna’a ato’a, ’e te mau vāhi ato’a.</div><div class="francais">La discorde et des querelles éclatent à propos du royaume — Akish met sur pied une combinaison secrète, liée par serment, pour tuer le roi — Les combinaisons secrètes sont du diable et ont pour résultat la destruction des nations — Les Gentils modernes sont mis en garde contre les combinaisons secrètes qui chercheront à renverser la liberté de tous les pays, de toutes les nations et de tous les peuples.</div></div>
    <nav>
        <a href="chapter_14_6.html">Chapitre précédent</a> | 
        <a href="chapter_14_8.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
