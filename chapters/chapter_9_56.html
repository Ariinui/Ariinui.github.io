
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 56</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 56</h2>
    <div class="verse-container"><div class="tahitien">1 ’E i teienei, i muri a’era, i te ha’amatara’a nō te toru ’ahuru o te matahiti nō te fa’aterera’a a te mau ha’avā, i te piti o te mahana nō te ’āva’e mātāmua, ’ua fāri’i Moroni te hō’ē ’episetole nō ’ō mai ia Helamana ra, ma te fa’a’ite mai i te huru o te mau ’ohipa a te mau ta’ata i taua tufa’a fenua ra.</div><div class="francais">1 Et alors, il arriva, au commencement de la trentième année du règne des juges, le deuxième jour du premier mois, que Moroni reçut une épître d’Hélaman, décrivant la situation du peuple dans cette partie-là du pays.</div></div><div class="verse-container"><div class="tahitien">2 ’E ’o teie te mau parau tāna i pāpa’i, i te nā-’ō-ra’a ē : E tō’u taea’e here-rahi-hia, e Moroni, tō’u taea’e i te Fatu ’e i roto te mau ’ati nō tā tātou mau ’arora’a ; inaha, e tō’u taea’e herehia, e parau ri’i tā’u e fa’a’ite atu ia ’oe nō ni’a i tā mātou mau ’arora’a i teie pae nō te fenua.</div><div class="francais">2 Et voici les paroles qu’il écrivit, disant : Mon frère Moroni tendrement aimé, aussi bien dans le Seigneur que dans les tribulations de notre guerre, voici, mon frère bien-aimé, j’ai quelque chose à te raconter concernant notre guerre dans cette partie-ci du pays.</div></div><div class="verse-container"><div class="tahitien">3 Inaha, tē vai nei e piti tauatini mau tamari’i tamāroa a taua mau ta’ata ra tei arata’ihia mai e Amona mai te fenua mai ra o Nephi—i teienei ’ua ’ite na ho’i ’oe ē, e mau hua’ai teie nō Lamana, te tamaiti matahiapo a tō tātou metua tāne ra ’o Lehi.</div><div class="francais">3 Voici, deux mille des fils de ces hommes qu’Ammon fit descendre du pays de Néphi — or, tu sais que ceux-ci étaient descendants de Laman, qui était le fils aîné de notre père Léhi ;</div></div><div class="verse-container"><div class="tahitien">4 I teienei ’aita e faufa’a iā’u ’ia fa’a’ite atu ia ’oe i tā rātou mau peu tumu ’e tō rātou ti’aturi ’ore, ’ua ’ite ho’i ’oe i taua mau mea nei—</div><div class="francais">4 Or, je n’ai pas besoin de te rappeler leurs traditions ou leur incrédulité, car tu sais toutes ces choses —</div></div><div class="verse-container"><div class="tahitien">5 Nō reira, ’ua nava’i noa iā’u ’ia fa’a’ite atu ia ’oe ē, ’ua rave teie feiā ’āpī tāne e piti tauatini i tā rātou mau mauha’a tama’i, ’e ’ua hina’aro ho’i rātou iā’u ’ia riro ’ei ta’ata fa’atere nō rātou ; ’e ’ua haere mai mātou nō te pāruru i tō tātou fenua.</div><div class="francais">5 C’est pourquoi il suffit que je te dise que deux mille de ces jeunes gens ont pris leurs armes de guerre et ont voulu que je sois leur chef ; et nous sommes allés défendre notre pays.</div></div><div class="verse-container"><div class="tahitien">6 ’E i teienei ’ua ’ite ato’a ’oe i te fafaura’a i fafauhia ’e tō rātou mau metua, ’oia ho’i e’ita rātou e rave fa’ahou i tā rātou mau mauha’a tama’i nō te ’aro atu i tō rātou mau taea’e nō te ha’amani’i i te toto.</div><div class="francais">6 Et maintenant, tu connais aussi l’alliance que leurs pères ont conclue de ne pas prendre leurs armes de guerre contre leurs frères pour verser le sang.</div></div><div class="verse-container"><div class="tahitien">7 ’Āre’a rā i te piti ’ahuru ’e ma ono o te matahiti, ’a ’ite ai rātou i tō tātou mau ’ati ’e tō tātou mau ahoaho nō rātou, ’ua fātata roa rātou i te ’ōfati i te fafaura’a tā rātou i fafau ’e ’ia rave i tā rātou mau mauha’a tama’i nō te pāruru ia tātou.</div><div class="francais">7 Mais la vingt-sixième année, lorsqu’ils ont vu nos afflictions et nos tribulations pour eux, ils étaient sur le point de rompre l’alliance qu’ils avaient faite et de prendre leurs armes de guerre pour nous défendre.</div></div><div class="verse-container"><div class="tahitien">8 ’Āre’a rā ’aita vau i fa’ati’a ia rātou ’ia ’ōfati i teie fafaura’a ’o tā rātou i fafau, i ti’aturi ho’i au e ha’apūai mai te Atua ia tātou nei, ’e nō reira ho’i e ’ore roa tātou e māuiui rahi atu ā nō te ha’apa’ora’a rātou i te tapu ’o tā rātou i tapu.</div><div class="francais">8 Mais je ne leur permis pas de rompre cette alliance qu’ils avaient faite, pensant que Dieu nous fortifierait, de sorte que nous ne souffririons pas plus à cause du respect du serment qu’ils avaient fait.</div></div><div class="verse-container"><div class="tahitien">9 Inaha rā, teie te hō’ē mea e ’oa’oa rahi ai tātou. Inaha ho’i, i te piti ’ahuru ’e ma ono o te matahiti, ’ua arata’i atu vau, ’o Helamana, i teie feiā ’āpī tāne e piti tauatini i te ’oire ra nō Iudea, nō te tauturu ia Anitipusa, ’o tā ’oe i fa’ata’a ’ei ta’ata fa’atere i ni’a a’e i te mau ta’ata nō taua pae o te fenua ra.</div><div class="francais">9 Mais voici, il a ici une chose dont nous pouvons retirer une grande joie. Car voici, la vingt-sixième année, moi, Hélaman, je marchai à la tête de ces deux mille jeunes hommes vers la ville de Judéa, pour aider Antipus, que tu avais désigné comme chef du peuple dans cette partie-là du pays.</div></div><div class="verse-container"><div class="tahitien">10 ’E ’ua ’āmui atu vau i tā’u mau tamaiti e piti tauatini, (ua au ho’i ’ia parauhia rātou e mau tamaiti) i te nu’u fa’ehau o Anitipusa, ’e ’ua oaoa roa Anitipusa nō teie ha’apūaira’a ; inaha ho’i, ’ua fa’aitihia tōna ra nu’u fa’ehau ’e te mau ’āti Lamana nō te mea ’ua taparahi tō rātou mau nu’u fa’ehau i tō mātou mau ta’ata e rave rahi, ’e nō te reira ’ua ’oto mātou.</div><div class="francais">10 Et j’unis mes deux mille fils (car ils sont dignes d’être appelés fils) à l’armée d’Antipus, renfort dont Antipus se réjouit extrêmement ; car voici, son armée avait été réduite par les Lamanites, parce que leurs forces avaient tué un grand nombre de nos hommes, ce qui est pour nous un sujet de deuil.</div></div><div class="verse-container"><div class="tahitien">11 ’Āre’a rā, ’ua ti’a ia tātou ia tāmāhanahana ia tātou iho i te mea ē, ’ua pohe rātou nō te aroha i tō rātou ra fenua ’e nō tō rātou Atua, ’oia ïa, ’e ’ua ’oa’oa rātou.</div><div class="francais">11 Néanmoins, nous pouvons nous consoler en ceci, qu’ils sont morts pour la cause de leur pays et de leur Dieu, oui, et ils sont heureux .</div></div><div class="verse-container"><div class="tahitien">12 ’E ’ua tāpe’a noa ato’a ho’i te mau ’āti Lamana e rave rahi feiā mau-’āuri, ’e e mau ra’atira rahi ana’e rātou, ’e ’aita roa rātou i fa’aora noa ia vetahi ’ē atu. ’E tē mana’o nei mātou ē, tei te fenua ra nō Nephi rātou i teienei ā ; ’o te reira ïa mai te mea ’aita rātou i taparahihia.</div><div class="francais">12 Et les Lamanites avaient aussi fait beaucoup de prisonniers, qui tous sont des capitaines en chef, car ils n’ont laissé la vie à personne d’autre. Et nous pensons qu’ils sont en ce moment au pays de Néphi ; il en est ainsi s’ils n’ont pas été tués.</div></div><div class="verse-container"><div class="tahitien">13 ’E i teienei o teie te mau ’oire tei roa’a i te mau ’āti Lamana nā roto i te ha’amani’ira’a i te toto o tō mātou mau ta’ata mata’u ’ore e rave rahi :</div><div class="francais">13 Et maintenant, voici les villes dont les Lamanites ont pris possession par l’effusion du sang d’un si grand nombre de nos hommes vaillants :</div></div><div class="verse-container"><div class="tahitien">14 Te fenua ra nō Maniti, ’oia ho’i, te ’oire ra nō Maniti, te ’oire ra nō Zeezeroma, te ’oire ra nō Kumeni, ’e te ’oire ra nō Anetipara.</div><div class="francais">14 le pays de Manti, ou la ville de Manti, et la ville de Zeezrom, et la ville de Cumeni, et la ville d’Antiparah.</div></div><div class="verse-container"><div class="tahitien">15 ’E ’o teie te mau ’oire tei roa’a ia rātou ’a tae atu ai au i te ’oire ra nō Iudea ; ’e ’ua ’ite atu ra vau ia Anitipusa ’e tōna ra mau ta’ata i te ’ohipara’a ma tō rātou pūai ato’a nō te ha’apa’ari i te ’oire.</div><div class="francais">15 Et ce sont là les villes qu’ils possédaient lorsque je suis arrivé à la ville de Judéa ; et j’ai trouvé Antipus et ses hommes occupés à travailler de toutes leurs forces à fortifier la ville.</div></div><div class="verse-container"><div class="tahitien">16 ’Oia ïa, ’e ’ua teimaha rātou i te tino ’e te vārua ato’a ho’i, ’e ’ua tama’i pūai rātou i te ao ’e ’ua ’ohipa pūai i te pō nō te tāpe’a noa i tō rātou mau ’oire ; ’e ’ua nā reira ho’i rātou i te fa’a’oroma’i i te mau huru ’ati rahi ato’a ra.</div><div class="francais">16 Oui, et ils étaient déprimés de corps aussi bien que d’esprit, car ils avaient combattu vaillamment de jour et travaillé dur la nuit pour conserver leurs villes ; et ainsi, ils avaient subi de grandes afflictions de toute espèce.</div></div><div class="verse-container"><div class="tahitien">17 ’E i teienei ’ua ’ōpua pāpū rātou ’ia upo’oti’a i taua vāhi ra ’e ’aore rā ’ia pohe ; nō reira e ti’a iho ā ïa ia ’oe ’ia mana’o ē, nā teie nu’u fa’ehau iti tā’u i arata’i mai nā muri iā’u, ’oia ïa, teie mau tamaiti nā’u ra, i fa’aitoito rahi ia rātou ’e i fa’a’oa’oa rahi ia rātou.</div><div class="francais">17 Et maintenant, ils étaient décidés à vaincre en ce lieu ou à mourir ; c’est pourquoi, tu penses bien que cette petite force que j’amenais, oui, ceux-là qui étaient mes fils, leur donna de grandes espérances et beaucoup de joie.</div></div><div class="verse-container"><div class="tahitien">18 ’E i muri a’era, ’ia ’ite a’era te mau ’āti Lamana ē, ’ua fāri’i Anitipusa i te pūai rahi nō tāna nu’u fa’ehau, ’ua fa’auehia rātou e te mau parau a Amorona, ’eiaha rātou e haere mai e ’aro i te ’oire ra nō Iudea, ’oia ho’i ia mātou.</div><div class="francais">18 Et alors, il arriva que lorsque les Lamanites virent qu’Antipus avait reçu des renforts pour son armée, ils furent contraints, par ordre d’Ammoron, à ne livrer bataille ni à la ville de Judéa ni à nous.</div></div><div class="verse-container"><div class="tahitien">19 ’E ’ua nā-reira-hia mātou i te arohahia e te Fatu ; ’e ’āhiri ho’i rātou i ’aro mai ia mātou i tō mātou vai-paruparu-ra’a, ’ua ha’amou paha ïa rātou i tō mātou nu’u fa’ehau iti ; ’ua nā-reira-hia rā mātou i te fa’aorahia.</div><div class="francais">19 Et ainsi, nous fûmes favorisés par le Seigneur ; car s’ils étaient venus contre nous dans cette faiblesse qui était la nôtre, ils auraient peut-être pu détruire notre petite armée ; mais ainsi, nous fûmes préservés.</div></div><div class="verse-container"><div class="tahitien">20 ’Ua fa’auehia ho’i rātou e Amorona ’ia tāpe’a noa i taua mau ’oire i roa’a mai ia rātou. ’E ’o te hope’a te reira nō te piti ’ahuru ’e ma ono o te matahiti. ’E ’ia tae a’era i te ha’amatara’a nō te piti ’ahuru ’e ma hitu o te matahiti ’ua fa’aineine mātou i tō mātou ’oire ’e ia mātou ato’a iho nō te pāruru atu.</div><div class="francais">20 Ammoron leur avait commandé de conserver les villes qu’ils avaient prises. Et c’est ainsi que finit la vingt-sixième année. Et au commencement de la vingt-septième année, nous avions préparé notre ville et nous nous étions préparés pour la défense.</div></div><div class="verse-container"><div class="tahitien">21 I teienei ’ua hina’aro mātou ’ia haere mai te mau ’āti Lamana e ’aro ia mātou ; ’e ’aita roa mātou i hina’aro ’ia ’aro atu ia rātou i roto i tō rātou mau ha’apūra’a pa’ari.</div><div class="francais">21 Or, nous désirions que les Lamanites viennent contre nous ; car nous ne désirions pas lancer une attaque contre eux dans leurs places fortes.</div></div><div class="verse-container"><div class="tahitien">22 ’E i muri a’era, ’ua tono atu mātou i te mau ta’ata tāmoemoe ē ’ati noa a’e, nō te tāmoemoe i te mau haere’a o te mau ’āti Lamana, ’ia ’ore rātou ’ia haere nā tō mātou vāhi i te pō ’e ’aore rā i te ao, nō te ’aro atu i te tahi atu o tō tātou mau ’oire i te pae apato’erau.</div><div class="francais">22 Et il arriva que nous gardâmes des espions alentour, pour observer les mouvements des Lamanites, afin qu’ils ne pussent passer à côté de nous, la nuit ou le jour, pour lancer une attaque contre d’autres villes qui étaient du côté du nord.</div></div><div class="verse-container"><div class="tahitien">23 ’Ua ’ite ho’i mātou ē, e ’ere taua mau ’oire ra i te mea pūai roa nō te ’aro atu ia rātou ; nō reira ’ua hina’aro mātou ē mai te mea e haere mai rātou nā tō mātou vāhi, e ’aro atu ïa mātou ia rātou nā muri atu, ’e nō reira e ’arohia atu rātou nā muri atu ’e i taua ato’a ihora taime e ’arohia mai rātou nā mua mai. ’Ua mana’o mātou ē, e ti’a ia mātou ’ia ha’avī ia rātou ; inaha rā, ’ua māere roa mātou i roto i tō mātou nei hina’aro.</div><div class="francais">23 Car nous savions que, dans ces villes, ils n’étaient pas suffisamment forts pour les affronter ; c’est pourquoi nous désirions, s’ils passaient à côté de nous, tomber sur eux sur leurs arrières et, ainsi, leur fermer la marche à l’arrière au moment même où ils seraient attaqués de front. Nous pensions que nous pouvions avoir le dessus sur eux, mais voici, nous fûmes déçus dans notre désir.</div></div><div class="verse-container"><div class="tahitien">24 ’Ua mata’u rātou ’ia haere mai nā tō mātou nei vāhi ’e tō rātou nu’u fa’ehau tā’āto’a, ’e ’ua mata’u ato’a rātou ’ia ’āfa’i mai i te tahi pae, ’o te ’ore e nava’i tō rātou pūai ’e ’o te mou atu rātou.</div><div class="francais">24 Ils n’osaient pas passer à côté de nous avec leur armée entière, et ils n’osaient pas non plus avec une partie, de peur de ne pas être suffisamment forts et de tomber.</div></div><div class="verse-container"><div class="tahitien">25 ’Ua mata’u ato’a rātou ’ia haere atu e ’aro i te ’oire ra nō Zarahemela ; ’e ’ua mata’u ato’a ho’i rātou ’ia haere atu i te tahi pae mai nō te ha’amatara’a o te ’ānāvai ra Sidona, ē tae atu ai i te ’oire ra nō Nephiha.</div><div class="francais">25 Ils n’osaient pas non plus descendre contre la ville de Zarahemla ; et ils n’osaient pas non plus traverser la source du fleuve Sidon pour passer à la ville de Néphihah.</div></div><div class="verse-container"><div class="tahitien">26 ’E nō reira, ma tō rātou mau nu’u fa’ehau ’ua ’ōpua pāpū rātou ’ia tāpe’a noa i taua mau ’oire i noa’a mai ia rātou.</div><div class="francais">26 Et ainsi, avec leurs forces, ils étaient décidés à conserver les villes qu’ils avaient prises.</div></div><div class="verse-container"><div class="tahitien">27 ’E i teienei, i muri a’era, i te piti o te ’āva’e o taua matahiti ra, ’ua ’āfa’ihia mai ia mātou te mau mā’a e rave rahi nō ’ō mai i te mau metua o taua mau tamaiti e piti tauatini ra.</div><div class="francais">27 Et alors, il arriva que le deuxième mois de cette année, de nombreuses provisions furent apportées de la part des pères de mes deux mille fils.</div></div><div class="verse-container"><div class="tahitien">28 ’E ’oia ato’a ’ua tonohia mai e piti tauatini ta’ata ia mātou ra nō te fenua mai ra o Zarahemela. ’E nō reira ’ua ineine mātou ’e tō mātou mau ta’ata hō’ē ’ahuru tauatini, ’e te mau huru mā’a nā rātou, ’e nā tā rātou ato’a mau vahine ’e tā rātou mau tamari’i.</div><div class="francais">28 Et aussi deux mille hommes nous furent envoyés du pays de Zarahemla. Et ainsi, nous étions préparés avec dix mille hommes, et des provisions pour eux, et aussi pour leurs épouses et leurs enfants.</div></div><div class="verse-container"><div class="tahitien">29 ’E ’ia ’itea a’era te mau ’āti Lamana ē tē rahi noa atu ra tō mātou mau nu’u fa’ehau i terā mahana ’e i terā mahana, ’e tē tae mai ra te mau huru mā’a ato’a nō te tauturu ia mātou, ’ua mata’u ihora rātou, ’e ’ua ha’amata ihora i te haere ’oi’oi mai nō te ’aro mai, penei a’e ’o te tāpe’a te reira i te mau mā’a ’e te pūai ’o tā mātou e fāri’i ra.</div><div class="francais">29 Et les Lamanites, voyant ainsi nos forces augmenter quotidiennement, et des provisions arriver pour notre entretien, commencèrent à prendre peur et commencèrent à faire des sorties pour tenter de mettre fin, si possible, à l’arrivée de nos provisions et de nos renforts.</div></div><div class="verse-container"><div class="tahitien">30 I teienei, ’ia ’ite a’era mātou ē tē tupu ra tō te mau ’āti Lamana tapitapi i te reira, ’ua hina’aro ihora mātou ’ia fa’atupu i te hō’ē ’ōpuara’a nō te rāmā ia rātou ; nō reira ’ua fa’aue mai Anitipusa ’ia haere atu vau ’e tā’u mau tamaiti iti i te hō’ē ’oire tāpiri mai, ma te fa’ahua ē tē hōpoi ra mātou i te mā’a i te ’oire tāpiri mai.</div><div class="francais">30 Alors, quand nous vîmes que les Lamanites commençaient à être mal à l’aise de la sorte, nous voulûmes user d’un stratagème à leur égard ; c’est pourquoi Antipus me commanda de me mettre en marche avec mes jeunes fils vers une ville voisine, comme si nous transportions des provisions à une ville voisine.</div></div><div class="verse-container"><div class="tahitien">31 ’E ’ia haere atu mātou nā pīha’i iho i te ’oire ra nō Anetipara, ma te fa’ahua ē tē haere ra mātou i te tahi atu ’oire, i te mau fenua i te hiti nō te pae miti.</div><div class="francais">31 Et notre marche devait nous conduire près de la ville d’Antiparah, comme si nous allions vers la ville qui se trouvait au-delà, dans la région frontière près du bord de la mer.</div></div><div class="verse-container"><div class="tahitien">32 ’E i muri a’era, ’ua haere ti’a atu ra mātou ma te fa’ahua ē tē hōpoi ra mātou i te mā’a, i taua ’oire ra.</div><div class="francais">32 Et il arriva que nous nous mîmes en marche, comme avec nos provisions, pour aller vers cette ville.</div></div><div class="verse-container"><div class="tahitien">33 ’E i muri a’era, ’ua haere atu ra Anitipusa ’e te tahi pae o tōna ra nu’u fa’ehau, ma te vaiiho atu i te tahi pae nō te tāpe’a noa i te ’oire. ’Āre’a rā ’aita ’oia i haere mai, ē tae roa atu ’ua fātata atu tō’u ra nu’u fa’ehau iti i te ’oire ra nō Anetipara.</div><div class="francais">33 Et il arriva qu’Antipus sortit avec une partie de son armée, laissant le reste pour conserver la ville. Mais il ne sortit que lorsque je fus allé avec ma petite armée et fus arrivé près de la ville d’Antiparah.</div></div><div class="verse-container"><div class="tahitien">34 ’E i teienei, i roto i te ’oire ra nō Anetipara ’ua tu’uhia te nu’u fa’ehau pūai roa a’e o te mau ’āti Lamana ; ’oia ïa, te mea rahi roa atu.</div><div class="francais">34 Et maintenant, dans la ville d’Antiparah était stationnée la plus forte armée des Lamanites ; oui, la plus nombreuse.</div></div><div class="verse-container"><div class="tahitien">35 ’E i muri a’era, ’ia fa’a’itehia te reira ia rātou e tō rātou mau ta’ata hi’ohi’o, ’ua haere mai ra rātou ’e tō rātou nu’u fa’ehau nō te ’aro ia mātou.</div><div class="francais">35 Et il arriva que lorsqu’ils en eurent été informés par leurs espions, ils sortirent avec leur armée et marchèrent contre nous.</div></div><div class="verse-container"><div class="tahitien">36 ’E i muri a’era, ’ua horo ’ē atu ra mātou i te pae apato’erau mai mua atu ia rātou. ’E ’ua nā reira ho’i mātou i te arata’i ’ē atu i te nu’u fa’ehau pūai roa o te mau ’āti Lamana.</div><div class="francais">36 Et il arriva que nous nous enfuîmes devant eux vers le nord. Et ainsi, nous entraînâmes l’armée la plus puissante des Lamanites ;</div></div><div class="verse-container"><div class="tahitien">37 ’Oia ïa, e tae atu i te vāhi ātea roa, ’e nō reira ho’i i tō rātou ’itera’a atu i te nu’u fa’ehau o Anitipusa i te tāpapara’a mai ia rātou, ma tō rātou pūai ato’a, ’aita rātou i tīpu’u i te pae ’atau ’e ’aita ato’a i te pae ’aui, ’ua tāpapa ’āfaro noa mai rātou nā muri ia mātou ; ’e ’ua mana’o mātou, tē ’ōpua ra rātou ’ia taparahi ia mātou hou rātou e roa’ahia mai ai e Anitipusa, ’e ’ia ’ore ho’i rātou ’ia ha’a’atihia ’e tō mātou ra mau ta’ata.</div><div class="francais">37 Oui, sur une distance considérable, de sorte que lorsqu’ils virent l’armée d’Antipus les poursuivre de toutes leurs forces, ils ne tournèrent ni à droite ni à gauche, mais poursuivirent leur marche en ligne droite derrière nous ; et, comme nous le pensons, leur intention était de nous tuer avant qu’Antipus les rattrapât, et cela afin de ne pas être encerclés par notre peuple.</div></div><div class="verse-container"><div class="tahitien">38 ’E i teienei, ’ia ’ite a’era Anitipusa i tō mātou fifi, ’ua fa’a’oi’oi mai ra ’oia i te haerera’a mai o tōna nu’u fa’ehau. Inaha rā, ’ua tae mai te pō, nō reira ’aita mātou i roa’ahia ia rātou, ’e ’aita ato’a rātou i roa’ahia ia Anitipusa ; nō reira ’ua fa’ati’a ihora mātou i tō mātou ti’ahapa i taua pō ra.</div><div class="francais">38 Et alors, Antipus, voyant notre danger, hâta la marche de son armée. Mais voici, c’était la nuit ; c’est pourquoi ils ne nous rattrapèrent pas, et Antipus ne les rattrapa pas non plus ; c’est pourquoi nous campâmes pour la nuit.</div></div><div class="verse-container"><div class="tahitien">39 ’E i muri a’era, i te ’ā’ahiata roa nō taua po’ipo’i ra, inaha, ’ua tāpapa mai ra te mau ’āti Lamana ia mātou. I teienei ’aita roa i nava’i tō mātou pūai nō te ’aro atu ia rātou ; ’oia ïa, ’aita roa vau i hina’aro ’ia ma’iri atu tā’u mau tamaiti ’āpī i roto i tō rātou rima ; nō reira ’ua tāmau noa mātou i tō mātou haere’a, ’e ’ua haere atu mātou i roto i te mēdēbara.</div><div class="francais">39 Et il arriva que le matin, avant l’aube, voici, les Lamanites nous poursuivaient. Or, nous n’étions pas suffisamment forts pour les combattre ; oui, je ne voulus pas permettre que mes jeunes fils tombent entre leurs mains ; c’est pourquoi nous continuâmes notre marche et commençâmes notre marche dans le désert.</div></div><div class="verse-container"><div class="tahitien">40 I teienei ’ua mata’u rātou ’ia tīpu’u i te pae ’atau ’e i te pae ’aui ’o te ha’a’atihia rātou ; ’e ’aita ato’a vau i tīpu’u i te pae ’atau ’e i te pae ’aui ’o te roa’ahia mātou ia rātou, ’e ’aita ho’i e ti’a ia mātou ’ia ’aro atu ia rātou, nō te mea e taparahihia mātou ’e e ora atu rātou ; ’e ’ua nā reira atu ra mātou i te horo atu i taua mahana ato’a ra i roto i te mēdēbara, ē tae noa atu ’ua pōiri.</div><div class="francais">40 Or, ils n’osaient tourner ni à droite ni à gauche, de peur d’être encerclés ; et je ne voulais pas non plus tourner ni à droite ni à gauche, de peur qu’ils ne me rattrapent, et nous ne pourrions pas leur résister, mais serions tués, et ils s’échapperaient ; ainsi, nous nous enfuîmes pendant toute cette journée-là dans le désert jusqu’à ce qu’il fasse noir.</div></div><div class="verse-container"><div class="tahitien">41 ’E i muri a’era, teie fa’ahou ā, ’ia hiti mai ra te māramarama o te po’ipo’i ’ua ’ite atu ra mātou i te mau ’āti Lamana i te ha’afātātara’a mai ia mātou, ’e ’ua horo ’ē atu ra mātou mai mua atu ia rātou.</div><div class="francais">41 Et il arriva que de nouveau, lorsque la lumière du matin vint, nous vîmes les Lamanites arriver sur nous, et nous fuîmes devant eux.</div></div><div class="verse-container"><div class="tahitien">42 ’Āre’a rā i muri a’era, ’aita rātou i tāpapa ātea mai ia mātou ’e ’ua fa’aea ihora ; ’e ’o te po’ipo’i teie nō te toru o te mahana nō te hitu o te ’āva’e.</div><div class="francais">42 Mais il arriva qu’ils ne nous poursuivirent pas longtemps avant de s’arrêter ; et c’était le matin du troisième jour du septième mois.</div></div><div class="verse-container"><div class="tahitien">43 ’E i teienei, ’aita mātou i ’ite ē ’ua roa’ahia ānei rātou ia Anitipusa, ’āre’a rā ’ua parau atu ra vau i tō’u mau ta’ata : Inaha, ’aita tātou i ’ite ē ’ua fa’aea ānei rātou ’ei ’ōpuara’a ’ia haere atu tātou e ’aro ia rātou, ’ia ti’a ia rātou ’ia haru ia tātou i roto i tā rātou mārei.</div><div class="francais">43 Et maintenant, nous ne savions pas s’ils étaient rattrapés par Antipus, mais je dis à mes hommes : Voici, nous ne savons pas s’ils ne se sont pas arrêtés pour que nous tombions sur eux, afin de nous prendre dans leur piège.</div></div><div class="verse-container"><div class="tahitien">44 Nō reira, e aha tā ’outou parau, e tā’u mau tamaiti, e haere ānei ’outou e ’aro atu ia rātou ?</div><div class="francais">44 C’est pourquoi, que dites-vous, mes fils, irez-vous leur livrer bataille ?</div></div><div class="verse-container"><div class="tahitien">45 ’E tē parau atu nei au ia ’oe, e tō’u taea’e herehia e Moroni, ’aita ā vau i ’ite atu ra i te itoito rahi mai te reira, ’aita, ’aita roa i rotopū i te mau ’āti Nephi ato’a.</div><div class="francais">45 Et maintenant, je te le dis, mon frère Moroni bien-aimé, que jamais je n’avais vu un aussi grand courage, non, pas parmi tous les Néphites.</div></div><div class="verse-container"><div class="tahitien">46 Mai tā’u ho’i i pi’i ia rātou e mau tamaiti nā’u (e mea ’āpī roa ho’i rātou pā’āto’a) ’oia ato’a ’ua parau mai rātou iā’u : ’E tō mātou metua, inaha, tei pīha’i iho tō tātou Atua ia tātou, ’e e’ita roa ’oia e vaiiho ia tātou ’ia ma’iri ; haere ana’e ïa i mua ; e’ita tātou e taparahi i tō tātou mau taea’e ’āhiri ’ua vaiiho noa mai rātou ia tātou, nō reira haere ana’e, ’o te ha’avī rātou i te nu’u fa’ehau o Anitipusa.</div><div class="francais">46 Car, de même que je les avais toujours appelés mes fils (car ils étaient tous très jeunes), de même ils me dirent : Père, voici, notre Dieu est avec nous, et il ne souffrira pas que nous tombions ; allons donc ; nous ne tuerions pas nos frères s’ils nous laissaient tranquilles ; c’est pourquoi allons, de peur qu’ils n’aient le dessus sur l’armée d’Antipus.</div></div><div class="verse-container"><div class="tahitien">47 I teienei ’aita ā rātou i tama’i, ’aita rā rātou i mata’u i te pohe ; ’e ’ua feruri rahi atu rātou i te ti’amāra’a o tō rātou mau metua i tō rātou iho ora ; ’oia ïa, ’ua ha’api’ihia rātou e tō rātou mau metua vahine, ’e mai te mea ’aita rātou e fē’a’a, e fa’aora te Atua ia rātou.</div><div class="francais">47 Or, ils n’avaient jamais combattu ; néanmoins ils ne craignaient pas la mort ; et ils pensaient plus à la liberté de leurs pères qu’à leur vie ; oui, ils avaient appris de leurs mères que, s’ils ne doutaient pas, Dieu les délivrerait.</div></div><div class="verse-container"><div class="tahitien">48 ’E ’ua fa’ati’a mai ra rātou iā’u i te mau parau a tō rātou mau metua vahine, i te nā-’ō-ra’a mai ē : ’Aita roa mātou i fē’a’a ē ’ua ’ite tō mātou mau metua vahine i te reira.</div><div class="francais">48 Et ils me répétèrent les paroles de leurs mères, disant : Nous ne doutons pas que nos mères le savaient.</div></div><div class="verse-container"><div class="tahitien">49 ’E i muri a’era, ’ua ho’i atu vau e tā’u mau tamaiti e piti tauatini nō te ’aro i teie mau ’āti Lamana ’o tei a’ua’u noa mai ia mātou. ’E i teienei inaha, ’ua roa’ahia rātou e te mau nu’u fa’ehau o Anitipusa, ’e ’ua tupu ihora te hō’ē ’arora’a rahi roa.</div><div class="francais">49 Et il arriva que je retournai avec mes deux mille contre ces Lamanites qui nous avaient poursuivis. Or, voici, les armées d’Antipus les avaient rattrapés et une terrible bataille avait commencé.</div></div><div class="verse-container"><div class="tahitien">50 ’Ua rohirohi te nu’u fa’ehau o Anitipusa, nō te mea e mea ātea te vāhi i haerehia mai e rātou i roto i te hō’ē taime poto, ’e ’ua fātata roa rātou i te ma’iri atu i roto i te rima o te mau ’āti Lamana ; ’e ’āhiri ’aita vau i ho’i atu e tā’u mau tamaiti e piti tauatini ’ua manuia tā rātou ’ōpuara’a.</div><div class="francais">50 L’armée d’Antipus, lasse à cause de sa longue marche en un temps aussi court, était sur le point de tomber entre les mains des Lamanites, et si je n’étais pas revenu avec mes deux mille, ils seraient parvenus à leur fin.</div></div><div class="verse-container"><div class="tahitien">51 ’Ua pohe ho’i Anitipusa i te ’o’e ’e tōna ato’a mau ta’ata fa’atere e rave rahi, nō tō rātou rohirohi i tō rātou haere-’oi’oi-ra’a—no reira ’ua hepohepo roa te mau ta’ata o Anitipusa nō te pohe o tō rātou mau ra’atira rahi, ’e ’ua ’ōtohe rātou mai mua atu i te mau ’āti Lamana.</div><div class="francais">51 Car Antipus était tombé par l’épée, ainsi que beaucoup de ses chefs, à cause de leur lassitude, qui était occasionnée par la rapidité de leur marche — c’est pourquoi, les hommes d’Antipus, dans la confusion à cause de la chute de leurs chefs, commencèrent à céder devant les Lamanites.</div></div><div class="verse-container"><div class="tahitien">52 ’E i muri a’era, ’ua itoito ihora te mau ’āti Lamana, ’e ’ua ha’amata ihora rātou i te a’ua’u mai ia rātou ; ’e nō reira ’ua a’ua’u pūai mai ra te mau ’āti Lamana ia rātou ’a ’aro atu ai Helamana ’e tōna mau ta’ata e piti tauatini i te mau ta’ata i muri, ’e ’ua ha’amata ihora i te taparahi pūai atu ia rātou, ’e nō reira ho’i ’ua fa’aea ihora te nu’u fa’ehau pā’āto’a o te mau ’āti Lamana ’e ’ua fāriu mai ra nō te ’aro ia Helamana.</div><div class="francais">52 Et il arriva que les Lamanites prirent courage et commencèrent à les poursuivre ; et ainsi, les Lamanites les poursuivaient avec une grande vigueur, lorsque Hélaman tomba sur leurs arrières avec ses deux mille, et commença à les tuer en très grand nombre, de sorte que l’armée entière des Lamanites s’arrêta et se retourna contre Hélaman.</div></div><div class="verse-container"><div class="tahitien">53 I teienei, ’ia ’ite a’era te mau ta’ata o Anitipusa ē, ’ua fāriu te mau ’āti Lamana i muri, ’ua ha’aputuputu ihora rātou i tō rātou mau ta’ata, ’e ’ua haere atu ra nā muri atu i te mau ’āti Lamana.</div><div class="francais">53 Alors, quand le peuple d’Antipus vit que les Lamanites avaient fait demi-tour, ils rassemblèrent leurs hommes et tombèrent de nouveau sur les arrières des Lamanites.</div></div><div class="verse-container"><div class="tahitien">54 ’E i teienei, i muri a’era, ’ua ha’a’ati ihora mātou, te mau ta’ata o Nephi, te mau ta’ata o Anitipusa, ’e ’o vau ’e tā’u mau tamaiti e piti tauatini ato’a ho’i, i te mau ’āti Lamana, ’e ’ua taparahi atu ia rātou ; ’oia ïa, ’e nō reira ho’i, ’ua ha’avīhia rātou ’ia hōro’a mai i tā rātou mau mauha’a tama’i ’e ia rātou iho ho’i ’ei feiā mau-’āuri tau tama’i.</div><div class="francais">54 Et alors, il arriva que nous, le peuple de Néphi, le peuple d’Antipus, et moi avec mes deux mille, encerclâmes les Lamanites et les tuâmes, oui, au point qu’ils furent forcés de livrer leurs armes de guerre et de se livrer aussi comme prisonniers de guerre.</div></div><div class="verse-container"><div class="tahitien">55 ’E i teienei, i muri a’era, i tō rātou tu’ura’a mai ia rātou iho i roto i tō mātou rima, inaha, ’ua tai’o ihora vau i taua feiā ’āpī tāne ra tei ’aro atu nā muri iho iā’u ; nō tō’u mata’u ē ’ua pohe rātou e rave rahi i te taparahihia.</div><div class="francais">55 Et maintenant, il arriva que lorsqu’ils se furent rendus à nous, voici, je comptai ces jeunes hommes qui avaient combattu avec moi, craignant que beaucoup d’entre eux n’eussent été tués.</div></div><div class="verse-container"><div class="tahitien">56 Inaha rā, ’ua ’oa’oa roa vau, i te mea ē ’aita roa te hō’ē a’e o rātou i ma’iri i raro i te repo ; ’oia ïa, ’ua ’aro rātou mai te mea ra ē, tei roto ia rātou te pūai o te Atua ; ’oia ïa, ’aita roa i ’itea na te mau ta’ata pūai rahi māere i te tama’i mai ia rātou ; ’e ma te pūai rahi roa ’ua ’aro atu rātou i te mau ’āti Lamana, ’e ’ua ha’amata’u roa atu ia rātou ; ’e nō reira ’ua hōro’a mai te mau ’āti Lamana ia rātou iho ’ei feiā mau-’āuri tau tama’i.</div><div class="francais">56 Mais voici, à ma grande joie, pas une seule âme d’entre eux n’était tombée ; oui, et ils avaient combattu comme avec la force de Dieu ; oui, jamais on n’avait vu des hommes combattre avec une force aussi miraculeuse ; et ils étaient tombés sur les Lamanites avec une puissance tellement grande qu’ils les avaient terrifiés ; c’est à cause de cela que les Lamanites se livrèrent comme prisonniers de guerre.</div></div><div class="verse-container"><div class="tahitien">57 ’E nō te mea ’aita tā mātou e vāhi nō tā mātou feiā mau-’āuri, ’ia ti’a ia mātou ’ia tāpe’a ia rātou nō te pāruru ia rātou i te mau nu’u fa’ehau o te mau ’āti Lamana, nō reira ’ua hōpoi atu ra mātou ia rātou i te fenua ra nō Zarahemela, ’e te tahi pae o te mau ta’ata nō Anitipusa ’o tei ’ore i taparahihia nā muri ia rātou ; ’e ’ua rave ihora vau i te toe’a ’e ’ua ’āmui atu ra ia rātou i tō’u ra mau ta’ata ’āpī nō te mau ’āti Amona, ’e ’ua ho’i atu ra mātou i te ’oire ra nō Iudea.</div><div class="francais">57 Et comme nous n’avions pas de place pour nos prisonniers, de manière à les garder pour les tenir à l’écart des armées des Lamanites, nous les envoyâmes au pays de Zarahemla, et, avec eux, une partie des hommes d’Antipus qui n’avaient pas été tués ; et je pris le reste et l’unis à mes jeunes Ammonites, et nous entreprîmes notre marche de retour vers la ville de Judéa.</div></div>
    <div class="verse-container introduction"><div class="tahitien">Tē fa’a’ite ra Helamana i te harura’ahia o Anetipara ’e te rirora’a te reira ’e i muri iho te pārurura’ahia o Kumeni—’Ua ’aro pūai te feiā ’āpī ’āti Amona ; ’e ’ua pēpē rātou pā’āto’a, ’āre’a rā ’aita roa te hō’ē a’e i pohe—’Ua fa’a’ite mai Gida i te taparahira’ahia ’e te orara’a te feiā mau-’āuri ’āti Lamana. Fātata 63H.M.</div><div class="francais">Hélaman raconte la prise d’Antiparah et la reddition et, plus tard, la défense de Cumeni — Ses jeunes Ammonites se battent vaillamment et tous sont blessés, mais aucun n’est tué — Gid rapporte le massacre et la fuite des prisonniers lamanites. Vers 63 av. J.-C.</div></div>
    <nav>
        <a href="chapter_9_55.html">Chapitre précédent</a> | 
        <a href="chapter_9_57.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
