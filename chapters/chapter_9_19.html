
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 19</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>Alma</h1>
        <h2>Alma Chapitre 19</h2>
        <div class="verse-container"><div class="tahitien">1 ’E i muri a’era, ’ia hope a’era e piti ao ’e e piti ho’i ru’i, ’ua fātata roa rātou i te rave i tōna tino nō te tu’u atu i roto i te hō’ē mēnema i hāmanihia e rātou nō te huna i tō rātou feiā pohe.</div><div class="francais">1 Et il arriva qu’après deux jours et deux nuits, ils étaient sur le point de prendre son corps et de le déposer dans un sépulcre qu’ils avaient fait dans le but d’enterrer leurs morts.</div></div><div class="verse-container"><div class="tahitien">2 I teienei, ’ia fa’aro’o a’era te ari’i vahine i te ro’o o Amona, nō reira ’ua tono atu ra ’oia i te hō’ē ve’a, i hina’aro ho’i ’oia ’ia haere mai ’oia i mua iāna ra.</div><div class="francais">2 Or, la reine, ayant entendu parler de la renommée d’Ammon, lui envoya donc quelqu’un et désira qu’il entrât auprès d’elle.</div></div><div class="verse-container"><div class="tahitien">3 ’E i muri a’era, ’ua nā reira Amona mai te au i tei fa’auehia mai iāna ra, ’e ’ua haere atu ra ’oia i mua i te ari’i vahine, ’e ’ua ui atu ra iāna i te mea tāna i hina’aro iāna ’ia rave.</div><div class="francais">3 Et il arriva qu’Ammon fit ce qui lui était commandé, et entra auprès de la reine, et désira savoir ce qu’elle voulait qu’il fît.</div></div><div class="verse-container"><div class="tahitien">4 ’E ’ua parau mai ra ’oia iāna : ’Ua fa’a’ite mai te mau tāvini o tā’u ra tāne ē, e peropheta ’oe nā te Atua mo’a, ’e e mana ho’i tō ’oe nō te rave i te mau ’ohipa rarahi e rave rahi i tōna ra i’oa.</div><div class="francais">4 Et elle lui dit : Les serviteurs de mon mari m’ont fait savoir que tu es un prophète d’un saint Dieu et que tu as le pouvoir de faire beaucoup de grandes œuvres en son nom ;</div></div><div class="verse-container"><div class="tahitien">5 Nō reira, mai te mea e parau mau te reira, tē hina’aro nei au ’ia haere ’oe i roto nō te hi’o i tā’u ra tāne, nō te mea ’ua tu’uhia ’oia i ni’a iho i tōna ro’i nō te ārea e piti ao ’e e piti ho’i ru’i te maoro ; ’e tē parau ra te tahi pae ē, ’aita ’oia i pohe, ’e tē parau ra ho’i te tahi atu pae ē, ’ua pohe ’oia ’e tē hau’a ’ino ra ho’i, ’e e mea ti’a iāna ’ia tu’uhia atu i roto i te mēnema ; ’āre’a rā iā’u iho nei, ’aita roa ’oia e hau’a ’ino ra.</div><div class="francais">5 c’est pourquoi, si c’est le cas, je voudrais que tu entres et voies mon mari, car il est couché sur son lit depuis deux jours et deux nuits ; et les uns disent qu’il n’est pas mort, mais d’autres disent qu’il est mort et qu’il sent, et qu’il devrait être placé dans le sépulcre ; mais en ce qui me concerne, pour moi il ne sent pas.</div></div><div class="verse-container"><div class="tahitien">6 I teienei, teie ïa tō Amona hina’aro, nō te mea ’ua ’ite ’oia ē, tei roto te ari’i ra ’o Lamoni i te mana o te Atua ; ’e ’ua ’ite ho’i ’oia ē, i rave-’ē-hia atu te pāruru pōiri nō te ti’aturi ’ore i tōna ferurira’a, ’e ’ua tae mai te māramarama tei ha’amāramarama mai i tōna ra ferurira’a, ’oia ho’i, te māramarama o te hanahana o te Atua, ’oia te māramarama māere ho’i o tōna ra maita’i—’oia ïa, ’ua fa’aō taua māramarama ra i te ’oa’oa rahi i roto i tōna vārua, ’e ’ua pe’e ’ē atu ra te ata pōiri, ’e ’ua fa’aamahia te māramarama nō te ora mure ’ore i roto i tōna ra vārua, ’oia ïa, ’ua ’ite ’oia ē, e mana tō te reira i ni’a i tōna tino tāhuti, ’e ’ua ’āfa’i-’ē-hia atu tōna vārua i roto i te Atua ra—</div><div class="francais">6 Or, c’était ce qu’Ammon désirait, car il savait que le roi Lamoni était sous le pouvoir de Dieu ; il savait que le sombre voile de l’incrédulité était en train d’être chassé de son esprit, et que la lumière qui éclairait son esprit, qui était la lumière de la gloire de Dieu, qui était la lumière merveilleuse de sa bonté — oui, cette lumière avait infusé une telle joie dans son âme, que la nuée de ténèbres avait été dissipée, et que la lumière de la vie éternelle était allumée dans son âme, oui, il savait que cela avait accablé son corps naturel et qu’il était ravi en Dieu —</div></div><div class="verse-container"><div class="tahitien">7 Nō reira, ’o tā te ari’i vahine i hina’aro mai iāna ra, ’o tōna ato’a iho ïa hina’aro. Nō reira, ’ua haere atu ra ’oia i roto nō te hi’o i te ari’i mai tā te ari’i vahine i hina’aro iāna ; ’e ’ua hi’o atu ’oia i te ari’i, ’e ’ua ’ite ihora ’oia ē, ’aita roa ’oia i pohe.</div><div class="francais">7 c’est pourquoi, ce que la reine désirait de lui était son seul désir. Il entra donc voir le roi, comme la reine l’avait désiré de lui ; et il vit le roi, et il sut qu’il n’était pas mort.</div></div><div class="verse-container"><div class="tahitien">8 ’E ’ua parau atu ra ’oia i te ari’i vahine : ’Aita ’oia i pohe, tē ta’oto noa ra rā ’oia i te Atua, e ananahi e ti’a fa’ahou mai ’oia i ni’a ; nō reira, ’eiaha roa e huna iāna.</div><div class="francais">8 Et il dit à la reine : Il n’est pas mort, mais il dort en Dieu, et demain, il se relèvera ; c’est pourquoi ne l’enterre pas.</div></div><div class="verse-container"><div class="tahitien">9 ’E ’ua parau atu ra Amona iāna : ’Ua ti’aturi ānei ’oe i te reira ? ’E ’ua parau mai ra ’oia iāna : ’Aita tō’u e ’ite maori rā ’o tā ’oe parau ana’e ra, ’e te parau ho’i a tō māua mau tāvini nei ; ’āre’a rā tē ti’aturi nei au ē, e tupu ïa te reira mai tā ’oe i parau iho nei.</div><div class="francais">9 Et Ammon lui dit : Crois-tu cela ? Et elle lui dit : Je n’ai eu d’autre témoignage que ta parole et la parole de nos serviteurs ; néanmoins, je crois qu’il en sera comme tu l’as dit.</div></div><div class="verse-container"><div class="tahitien">10 ’E ’ua parau atu ra Amona iāna : E ao tō ’oe nō tō ’oe fa’aro’o rahi ; tē parau atu nei au ia ’oe, e teie nei vahine, ’aita teie huru fa’aro’o rahi i ’itehia i rotopū i te mau ’āti Nephi ato’a.</div><div class="francais">10 Et Ammon lui dit : Tu es bénie à cause de ta foi extrême ; je te le dis, femme, il n’y pas eu de foi aussi grande parmi tout le peuple des Néphites.</div></div><div class="verse-container"><div class="tahitien">11 ’E i muri a’era, ’ua tīa’i noa a’era ’oia i te ro’i o tāna tāne, mai taua taime mai ra ē tae noa atu i taua iho taime ra i te po’ipo’i a’e ’o tā Amona i fa’ata’a e ti’a mai ai ’oia i ni’a.</div><div class="francais">11 Et il arriva qu’elle veilla sur le lit de son mari, à partir de ce moment-là jusqu’à ce moment, le lendemain, qu’Ammon avait désigné, où il devait se lever.</div></div><div class="verse-container"><div class="tahitien">12 ’E i muri a’era, ’ua ti’a mai ’oia i ni’a, mai te au i te mau parau a Amona ; ’e ’a ti’a mai ai ’oia i ni’a, ’ua fa’atoro atu ra ’oia i tāna rima i ni’a i te vahine ra, ’e ’ua nā ’ō atu ra : ’Ia fa’ahanahanahia tō te Atua ra i’oa, ’e ’ia fa’ahanahanahia ho’i ’oe.</div><div class="francais">12 Et il arriva qu’il se leva, selon les paroles d’Ammon ; et comme il se levait, il étendit la main vers la femme et dit : Béni soit le nom de Dieu, et bénie es-tu !</div></div><div class="verse-container"><div class="tahitien">13 Nō te mea, mai ia ’oe e ora nei, ’ua ’ite au i tō’u Tāra’ehara ; ’e e haere mai ’oia ’e e fānauhia ’oia e te hō’ē vahine, ’e e fa’aora ’oia i te mau ta’ata ato’a ’o tē ti’aturi i tōna ra i’oa. I teienei, ’ia oti a’era tāna paraura’a mai i teie mau parau, ’ua putapū ihora tōna ’ā’au i roto iāna, ’e ’ua ma’iri fa’ahou ihora ’oia i raro nō te ’oa’oa ; ’e ’ua ma’iri ato’a ihora te ari’i vahine i raro, ’ua paruparu ho’i ’oia i te Vārua.</div><div class="francais">13 Car aussi sûrement que tu vis, voici, j’ai vu mon Rédempteur ; et il viendra et naîtra d’une femme, et il rachètera toute l’humanité qui croit en son nom. Alors, quand il eut dit ces paroles, son cœur étant gonflé au-dedans de lui, il s’affaissa de nouveau de joie ; et la reine s’affaissa aussi, accablée par l’Esprit.</div></div><div class="verse-container"><div class="tahitien">14 I teienei, ’ia ’ite a’era Amona i te Vārua o te Fatu i te nīni’ira’ahia mai, mai te au i tāna ra mau pure, i ni’a iho i te mau ’āti Lamana, i tōna ra mau taea’e, ’o tei fa’atupu i te ’oto rahi i rotopū i te mau ’āti Nephi, ’e ’aore rā i rotopū i te mau ta’ata ato’a o te Atua ra, nō tā rātou mau ’ohipa ’ī’ino ’e tā rātou mau peu tumu ho’i, ’ua tu’u ihora ’oia i tōna turi i raro, ’e ’ua ha’amata ihora i te nīni’i atu i tōna vārua ato’a nā roto i te pure, i te ha’amaita’ira’a atu i te Atua nō tāna i rave na i tōna ra mau taea’e ; ’e ’ua ro’o-ato’a-hia ’oia i te ’oa’oa ; ’e ’ua ma’iri rātou to’otoru ato’a i raro i te repo.</div><div class="francais">14 Alors Ammon, voyant l’Esprit du Seigneur déversé, selon ses prières, sur les Lamanites, ses frères, qui avaient été la cause de tant de deuil parmi les Néphites, ou parmi tout le peuple de Dieu, à cause de leurs iniquités et de leurs traditions, tomba à genoux et commença à déverser son âme en prière et en actions de grâces à Dieu pour ce qu’il avait fait pour ses frères ; et il fut aussi accablé de joie ; et ainsi ils s’étaient affaissés tous les trois sur le sol.</div></div><div class="verse-container"><div class="tahitien">15 I teienei, i te ’itera’a te mau tāvini o te ari’i ē ’ua ma’iri rātou i raro, ’ua ha’amata ato’a ihora rātou i te ti’aoro atu i te Atua, nō te mata’u ’o te ro’ohia ho’i rātou i te mata’u o te Fatu, ’o rātou ho’i tei ti’a i mua i te ari’i ra ’e tei fa’a’ite pāpū mai ho’i iāna i te mana rahi o Amona.</div><div class="francais">15 Alors, quand les serviteurs du roi eurent vu qu’ils étaient tombés, ils commencèrent aussi à crier à Dieu, car la crainte du Seigneur était venue sur eux aussi, car c’étaient eux qui s’étaient tenus devant le roi et lui avaient témoigné du grand pouvoir d’Ammon.</div></div><div class="verse-container"><div class="tahitien">16 ’E i muri a’era, ’ua ti’aoro atu ra rātou i te i’oa o te Fatu ma tō rātou pūai, ē tae noa atu ’ua ma’iri rātou i raro i te repo, maori rā te hō’ē noa iho o te mau vahine ’āti Lamana, ’o Abisa tōna i’oa, i fa’afāriuhia na ho’i ’oia i te Fatu e rave rahi matahiti, nā roto i te hō’ē ’ōrama ta’a ’ē i fāri’ihia e tōna metua tāne—</div><div class="francais">16 Et il arriva qu’ils invoquèrent le nom du Seigneur de toutes leurs forces jusqu’à ce qu’ils fussent tous tombés sur le sol, sauf une des femmes lamanites, dont le nom était Abish, qui était convertie au Seigneur depuis de nombreuses années à cause d’une vision remarquable de son père —</div></div><div class="verse-container"><div class="tahitien">17 Nō reira, nō te mea ’ua fa’afāriuhia ’oia i te Fatu, ’e ’aita ho’i ’oia i fa’a’ite atu i te reira, nō reira, i tōna ’itera’a ē ’ua ma’iri te mau tāvini o Lamoni i raro i te repo, ’e tōna ato’a fatu vahine, ’oia te ari’i vahine, ’e te ari’i, ’e ’o Amona ato’a ho’i i raro i te repo, ’ua ’ite ’oia ē nā te mana ïa te reira o te Atua ; ’e nō te mea ’ua mana’o ’oia ē, mai te mea e fa’a’itehia atu te mau mea i tupu i rotopū ia rātou i te mau ta’ata, ’e ’ia hi’o rātou i taua mea ra, e riro ïa rātou i te ti’aturi i te mana o te Atua, nō reira ’ua horo atu ’oia i terā fare ’e i terā fare, i te fa’a’itera’a atu i te reira i te mau ta’ata.</div><div class="francais">17 Ainsi, ayant été convertie au Seigneur, et ne l’ayant jamais fait savoir, alors, lorsqu’elle vit que tous les serviteurs de Lamoni étaient tombés sur le sol, et aussi que sa maîtresse, la reine, et le roi, et Ammon étaient étendus sur le sol, elle sut que c’était le pouvoir de Dieu ; et, pensant que c’était l’occasion de faire savoir au peuple ce qui était arrivé parmi eux, et qu’en voyant cette scène cela les amènerait à croire au pouvoir de Dieu, elle courut donc de maison en maison, le faisant savoir au peuple.</div></div><div class="verse-container"><div class="tahitien">18 ’E ’ua ha’aputuputu mai ra rātou i te fare o te ari’i. ’E e rave rahi ta’ata tei haere mai, ’e i tō rātou māere, ’ua ’ite atu ra rātou i te ari’i, ’e te ari’i vahine, ’e tō rāua mau tāvini i te tāravara’a i raro i te repo, ’e tē tārava ra rātou mai te mea ra ē, ’ua pohe roa rātou ; ’e ’ua ’ite ato’a atu rātou ia Amona, ’E inaha, e ’āti Nephi ’oia.</div><div class="francais">18 Et ils commencèrent à s’assembler à la maison du roi. Et il vint une multitude et, à son étonnement, elle vit le roi, et la reine, et leurs serviteurs étendus sur le sol, et ils étaient tous couchés là comme s’ils étaient morts ; et elle vit aussi Ammon, et voici, c’était un Néphite.</div></div><div class="verse-container"><div class="tahitien">19 ’E i teienei ’ua ha’amata ihora te mau ta’ata i te amuamu i rotopū ia rātou iho ; ’e tē parau ra te tahi pae ē, e ’ino rahi teie i tae mai i ni’a iho ia rātou, ’oia ho’i, i ni’a iho i te ari’i ’e tōna ’utuāfare, nō te mea ’ua fa’ati’a ’oia ’ia pārahi mai taua ’āti Nephi ra i taua fenua ra.</div><div class="francais">19 Et alors, les gens commencèrent à murmurer entre eux, les uns disant que c’était un grand mal qui était tombé sur eux, ou sur le roi et sa maison, parce qu’il avait permis que le Néphite demeurât dans le pays.</div></div><div class="verse-container"><div class="tahitien">20 ’Āre’a rā ’ua ’avau a’era te tahi pae ia rātou, i te nā-’ō-ra’a ē : Nā te ari’i iho i fa’atae mai i teie nei ’ino i ni’a iho i tōna ’utuāfare, nō te mea ’ua taparahi ’oia i tōna mau tāvini, ’o tei tīa’i i te mau nana māmoe i ha’apurarahia i te mau pape nō Sebusa ra.</div><div class="francais">20 Mais d’autres les reprenaient, disant : Le roi attiré ce mal sur sa maison, parce qu’il tué ses serviteurs qui avaient laissé disperser leurs troupeaux aux eaux de Sébus .</div></div><div class="verse-container"><div class="tahitien">21 ’E ’ua fa’ahapa-ato’a-hia rātou e te mau ta’ata i ti’a na i te mau pape nō Sebusa ra, ’e tei ha’apurara ho’i i te mau nana māmoe a te ari’i ra ; ’ua riri ho’i rātou ia Amona nō te rahi o tō rātou mau taea’e tāna i taparahi i te mau pape nō Sebusa ra, ’a pāruru ai ’oia i te mau nana māmoe a te ari’i ra.</div><div class="francais">21 Et ils étaient aussi repris par ces hommes qui s’étaient tenus aux eaux de Sébus et avaient dispersé les troupeaux qui appartenaient au roi, car ils étaient en colère contre Ammon, à cause du nombre de leurs frères qu’il avait tués aux eaux de Sébus, tandis qu’il défendait les troupeaux du roi.</div></div><div class="verse-container"><div class="tahitien">22 I teienei, ’ua riri roa te hō’ē ’o rātou ia Amona, ’oia ’o tei taparahihia tōna taea’e i te ’o’e a Amona ra ; ’ua huti ihora ’oia i tāna ’o’e ’e ’ua haere atu ra nō te taparahi ia Amona ; ’e ’a fa’ateitei ai ’oia i te ’o’e nō te taparahi iāna, inaha, ’ua ma’iri ihora ’oia i raro, ’e ’ua pohe roa.</div><div class="francais">22 Alors l’un d’eux, dont le frère avait été tué par l’épée d’Ammon, étant extrêmement en colère contre Ammon, tira son épée et s’avança pour la faire tomber sur Ammon, pour le tuer ; et comme il levait l’épée pour le frapper, voici, il tomba mort.</div></div><div class="verse-container"><div class="tahitien">23 I teienei, ’ua ’ite tātou ē, ’aita roa ’o Amona e ti’a ’ia taparahihia, nō te mea ’ua parau mai te Fatu i tōna metua tāne ia Mosia : E fa’aora noa vau iāna, ’e te mau mea ato’a e tupu i ni’a iho iāna ra mai te au ïa i tō ’oe fa’aro’o—nō reira, ’ua tu’u Mosia iāna i te Fatu ra.</div><div class="francais">23 Or, nous voyons qu’Ammon ne pouvait être tué, car le Seigneur avait dit à Mosiah, son père : Je l’épargnerai, et il en sera pour lui selon ta foi ; c’est pourquoi, Mosiah le confia au Seigneur.</div></div><div class="verse-container"><div class="tahitien">24 ’E i muri a’era, ’ia ’ite a’era te mau ta’ata ē, ’ua pohe roa taua ta’ata i fa’ateitei i te ’o’e nō te taparahi ia Amona, ’ua mata’u ihora rātou ato’a, ’e ’aita atu ra rātou i fa’atoro noa atu i tō rātou rima nō te taparahi iāna, ’e ’aita ato’a i te hō’ē noa atu o rātou ’o tei ma’iri i raro ; ’e ’ua ha’amata ihora rātou i te māere fa’ahou i rotopū ia rātou iho i te tumu nō taua mana rahi ra, ’e ’aore rā i te aura’a nō taua mau mea ra.</div><div class="francais">24 Et il arriva que lorsque la multitude vit que l’homme qui avait levé l’épée pour tuer Ammon était tombé mort, la crainte tomba sur eux tous, et ils n’osèrent pas avancer la main pour le toucher, ni aucun de ceux qui étaient tombés ; et ils commencèrent à s’étonner de nouveau entre eux de ce qui pouvait être la cause de ce grand pouvoir, ou de ce que toutes ces choses pouvaient signifier.</div></div><div class="verse-container"><div class="tahitien">25 ’E i muri a’era, e rave rahi tō rotopū ia rātou ’o tei parau ē : E Vārua Rahi ’o Amona ; ’e ’ua parau ho’i te tahi atu pae ē, ’ua tonohia mai ’oia e te Vārua Rahi ;</div><div class="francais">25 Et il arriva qu’il en eut beaucoup parmi eux qui dirent qu’Ammon était le Grand Esprit, et d’autres dirent qu’il était envoyé par le Grand Esprit ;</div></div><div class="verse-container"><div class="tahitien">26 ’Āre’a rā, ’ua ’avau te tahi atu pae ia rātou ato’a, i te nā-’ō-ra’a ē : E demoni ’oia tei tonohia mai nō ’ō mai i te mau ’āti Nephi nō te ha’amāuiui ia rātou.</div><div class="francais">26 mais d’autres les reprenaient tous, disant que c’était un monstre qui leur avait été envoyé de la part des Néphites pour les tourmenter.</div></div><div class="verse-container"><div class="tahitien">27 ’E tē vai ra te tahi pae ’o tei parau ē, ’ua tonohia mai Amona e te Vārua Rahi nō te ha’ape’ape’a ia rātou nō tā rātou mau ’ohipa ’ī’ino ; ’e ’ua pārahi tāmau noa taua Vārua Rahi ra i rotopū i te mau ’āti Nephi, ’e nāna i fa’aora atu ia rātou i tō rātou ra rima ; ’e ’ua parau ho’i rātou ē, nā teie Vārua Rahi i ha’amou i tō rātou mau taea’e e rave rahi, i te mau ’āti Lamana.</div><div class="francais">27 Et il en avait qui disaient qu’Ammon était envoyé par le Grand Esprit pour les affliger à cause de leurs iniquités, et que c’était le Grand Esprit qui avait toujours accompagné les Néphites, qui les avait toujours délivrés de leurs mains ; et ils disaient que c’était ce Grand Esprit qui avait fait périr tant de leurs frères, les Lamanites.</div></div><div class="verse-container"><div class="tahitien">28 ’E ’ua nā reira te mārōra’a rahi i te tupu i rotopū ia rātou. ’E ’a mārō noa ai rātou, ’ua haere mai ra te tāvini vahine i ha’aputuputu ’āmui mai ia rātou, ’e ’ia ’ite a’era ’oia i te mārōra’a i rotopū i te mau ta’ata, ’ua ’oto roa ihora ’oia, ’e ’ua tahe noa ihora tōna roimata.</div><div class="francais">28 Et c’est ainsi que la querelle commença à être extrêmement vive parmi eux. Et tandis qu’ils étaient ainsi occupés à se quereller, la servante qui avait fait rassembler la multitude vint, et lorsqu’elle vit la querelle qui existait parmi la multitude, elle en fut extrêmement attristée, oui, jusqu’aux larmes.</div></div><div class="verse-container"><div class="tahitien">29 ’E i muri a’era, ’ua haere atu ra ’oia ’e ’ua rave atu ra i te rima o te ari’i vahine, penei a’e ’o te fa’ati’a mai ’oia iāna i ni’a mai raro mai i te repo ; e i tōna iho tāpe’ara’a atu i tōna rima, ’ua ti’a mai ra ’oia i ni’a i tōna nā ’āvae, ’e ’ua pi’i mai ra ma te reo pūai, i te nā-’ō-ra’a ē : ’Ia fa’ahanahanahia Iesu, ’o tei fa’aora mai iā’u nei i te hade ri’ari’a rahi ! E te Atua hanahana, ’a aroha mai i teie nei mau ta’ata !</div><div class="francais">29 Et il arriva qu’elle alla prendre la reine par la main, afin de pouvoir peut-être la faire lever du sol ; et dès qu’elle lui toucha la main, elle se leva et se tint sur ses pieds, et s’écria d’une voix forte, disant : Ô Jésus béni, qui m’as sauvée d’un enfer affreux ! Ô Dieu béni, sois miséricordieux envers ce peuple !</div></div><div class="verse-container"><div class="tahitien">30 ’E ’ia oti a’era tāna paraura’a i teie, ’ua tuiau ihora ’oia i tōna nā rima, nō te mea ’ua ’ī roa ’oia i te ’oa’oa, ’e ’ua parau atu ra ’oia i te mau parau e rave rahi ’aita i ’ite-pāpū-hia ; ’e ’ia oti a’era tāna paraura’a i teie, ’ua rave ihora ’oia i te rima o te ari’i ra o Lamoni, ’E inaha, ’ua ti’a ihora ’oia i ni’a i tōna ’āvae.</div><div class="francais">30 Et lorsqu’elle eut dit cela, elle joignit les mains, remplie de joie, disant de nombreuses paroles qui ne furent pas comprises ; et lorsqu’elle eut fait cela, elle prit la main du roi Lamoni, et voici, il se leva et se tint sur ses pieds.</div></div><div class="verse-container"><div class="tahitien">31 ’E ’ia ’ite ’oi’oi a’era ’oia i te mārōra’a i rotopū i tōna ra mau ta’ata, ’ua haere atu ra ’oia ’e ha’amata ihora i te ’avau atu ia rātou, ’e i te ha’api’i ia rātou i te mau parau tāna i fa’aro’o nō roto mai i te vaha o Amona ; ’e ’ua ti’aturi te mau ta’ata e rave rahi ’o tei fa’aro’o i tāna mau parau, ’e ’ua fa’afāriuhia mai rātou i te Fatu.</div><div class="francais">31 Et lui, immédiatement, voyant la querelle parmi son peuple, s’avança et commença à le réprimander, et à lui enseigner les paroles qu’il avait entendues de la bouche d’Ammon ; et tous ceux qui entendirent ses paroles crurent et furent convertis au Seigneur.</div></div><div class="verse-container"><div class="tahitien">32 ’Āre’a rā tē vai ra e rave rahi i rotopū ia rātou ’o tei ’ore i hina’aro ’ia fa’aro’o i tāna mau parau ; nō reira ’ua haere ’ē atu rātou i tō rātou haere’a.</div><div class="francais">32 Mais il en eut beaucoup parmi eux qui ne voulurent pas entendre ses paroles ; c’est pourquoi ils passèrent leur chemin.</div></div><div class="verse-container"><div class="tahitien">33 ’E i muri a’era, ’ia ti’a a’era Amona i ni’a, ’ua tauturu atu ra ’oia ia rātou, ’e ’ua nā reira ato’a ho’i te mau tāvini ato’a o Lamoni ; e hō’ē ā huru te mea tā rātou ato’a i fa’a’ite atu i te mau ta’ata—’e ’ua fa’ahuru-’ē-hia tō rātou ’ā’au ; ’e ’aita tō rātou e hina’aro fa’ahou nō te rave i te ’ino.</div><div class="francais">33 Et il arriva que lorsqu’il se fut levé, Ammon les instruisit aussi, et c’est ce que firent aussi tous les serviteurs de Lamoni ; et ils annoncèrent tous au peuple exactement la même chose : que leur cœur avait été changé, qu’ils n’avaient plus de désir de faire le mal .</div></div><div class="verse-container"><div class="tahitien">34 ’E inaha, e rave rahi tei fa’a’ite i te mau ta’ata ē, ’ua ’ite rātou i te mau melahi ’e ’ua paraparau atu ho’i ia rātou ; ’e ’ua nā reira rātou i te fa’a’ite atu ia rātou i te mau mea a te Atua, e tōna ra parauti’a.</div><div class="francais">34 Et voici, beaucoup annoncèrent au peuple qu’ils avaient vu des anges et avaient conversé avec eux ; et ainsi, ils leur avaient dit des choses de Dieu et de sa justice.</div></div><div class="verse-container"><div class="tahitien">35 ’E i muri a’era, e rave rahi tei ti’aturi mai i tā rātou mau parau ; ’e ’o rātou ’o tei ti’aturi mai ’ua bāpetizohia ïa ; ’e ’ua riro atu ra rātou ’ei feiā parauti’a, ’e ’ua fa’ati’a rātou i te ’ēkālesia i rotopū ia rātou.</div><div class="francais">35 Et il arriva qu’il en eut beaucoup qui crurent en leurs paroles ; et tous ceux qui crurent furent baptisés ; et ils devinrent un peuple juste, et ils établirent une Église parmi eux.</div></div><div class="verse-container"><div class="tahitien">36 ’E ’ua nā reira te ’ohipa a te Atua i te tupu i rotopū i te mau ’āti Lamana ; ’e ’ua nā reira ho’i te Fatu i te ha’amata i te nīni’i mai i tōna Vārua i ni’a iho ia rātou ; e tē ’ite nei tātou ē, ’ua fa’atorohia tōna rima i te mau ta’ata pā’āto’a ’o tē tātarahapa ’e ’o tē ti’aturi i tōna ra i’oa.</div><div class="francais">36 Et ainsi, l’œuvre du Seigneur commença parmi les Lamanites ; ainsi, le Seigneur commença à déverser son Esprit sur eux ; et nous voyons que son bras est étendu sur tous ceux qui se repentent et croient en son nom.</div></div>
        <div class="verse-container introduction"><div class="tahitien">’Ua tono atu te Fatu ia Amona i Midoni nō te fa’aora i tōna mau taea’e i tāpe’ahia i roto i te fare tāpe’ara’a—’Ua fārerei atu Amona ’e Lamoni i te metua tāne o Lamoni, ’o ’oia ho’i te ari’i i ni’a i te fenua tā’āto’a—’Ua fa’ahepo Amona i te ari’i ruhiruhiā ’ia hōro’a i te parau fa’ati’a nō te tātara mai i tōna mau taea’e. Fātata e 90H.M.</div><div class="francais">Le Seigneur envoie Ammon à Middoni délivrer ses frères emprisonnés — Ammon et Lamoni rencontrent le père de Lamoni, qui est roi de tout le pays — Ammon oblige le vieux roi à approuver la libération de ses frères. Vers 90 av. J.-C.</div></div>
        <nav class="chapter-nav">
            <a href="chapter_9_18.html">Chapitre précédent</a> | 
            <a href="chapter_9_20.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
