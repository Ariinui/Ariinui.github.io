
<!DOCTYPE html>
<html lang="fr">
<head>
    <meta charset="UTF-8">
    <title>Hel Chapitre 8</title>
    <link rel="stylesheet" href="../styles.css">
</head>
<body>
    <h1>Hel</h1>
    <h2>Hel Chapitre 8</h2>
    <div class="verse-container"><div class="tahitien">1 ’E i teienei, i muri a’era, ’ia oti a’era tā Nephi paraura’a i teie mau parau, inaha, tei reira te tahi mau ta’ata, e mau ha’avā rātou, ’e nō roto mai rātou i te pupu huna a Gadianetona, ’e ’ua riri rātou, ’e ’ua pi’i fa’ahapa mai ra rātou iāna, i te nā-’ō-ra’a atu i te mau ta’ata : Nō te aha ’aita ’outou i haru i teie ta’ata ’e ’a arata’i mai ai iāna, ’ia fa’ahapahia ’oia mai te au i te hara tāna i rave ?</div><div class="francais">1 Et alors, il arriva que lorsque Néphi eut dit ces paroles, voici, il avait des hommes qui étaient juges, qui appartenaient aussi à la bande secrète de Gadianton, et ils furent en colère, et ils le huèrent, disant au peuple : Pourquoi ne vous saisissez-vous pas de cet homme et ne l’amenez-vous pas, afin qu’il soit condamné selon le crime qu’il commis ?</div></div><div class="verse-container"><div class="tahitien">2 Nō te aha ’outou i hi’o noa atu ai i teie nei ta’ata, ’e i fa’aro’o atu ai iāna, ’a fa’a’ino mai ai ’oia i teie nei feiā ’e i tā tātou ture ?</div><div class="francais">2 Pourquoi regardez-vous cet homme et l’écoutez-vous insulter ce peuple et notre loi ?</div></div><div class="verse-container"><div class="tahitien">3 Inaha ho’i, ’ua parau atu Nephi ia rātou nō ni’a i te mau mea vi’ivi’i o tā rātou ture ; ’oia ïa, e rave rahi te mau mea tā Nephi i parau atu ’o tē ’ore e ti’a ’ia pāpa’ihia ; ’e ’aita roa atu e mea ’o tāna i parau ’o tei fa’ahapa i te mau fa’auera’a a te Atua.</div><div class="francais">3 Car voici, Néphi leur avait parlé du caractère corrompu de leur loi ; oui, Néphi dit beaucoup de choses qui ne peuvent être écrites ; et il ne disait rien qui fût contraire aux commandements de Dieu.</div></div><div class="verse-container"><div class="tahitien">4 ’E ’ua riri taua mau ha’avā ra iāna nō te mea ’ua parau pāpū atu ’oia ia rātou nō ni’a i tā rātou mau ’ohipa huna nō te pōiri ; ’āre’a rā, ’ua mata’u rātou ’ia haru atu iāna, nō te mea ’ua mata’u rātou i te mau ta’ata ’o te parau fa’ahapa mai rātou ia rātou.</div><div class="francais">4 Et ces juges étaient en colère contre lui, parce qu’il leur parlait clairement de leurs œuvres secrètes de ténèbres ; néanmoins, ils n’osaient pas porter la main sur lui, car ils craignaient que le peuple ne les huât.</div></div><div class="verse-container"><div class="tahitien">5 Nō reira ’ua ti’aoro atu rātou i te mau ta’ata, i te nā-’ō-ra’a atu ē : Nō te aha ’outou i fa’ati’a ai i teie ta’ata ’ia fa’a’ino mai ia tātou nei ? Inaha ho’i, tē fa’ahapa ra ’oia i teie mau ta’ata ato’a ’ia ha’amouhia ; ’oia ïa, ’e ’oia ato’a ’ia rave-’ē-hia atu tō tātou mau ’oire rahi mai ia tātou atu nei, ’e ’ia ’ore tō tātou e vāhi i reira.</div><div class="francais">5 C’est pourquoi ils crièrent au peuple, disant : Pourquoi souffrez-vous que cet homme nous insulte ? Car voici, il condamne tout ce peuple à la destruction ; oui, et il prétend que ces grandes villes qui sont les nôtres nous seront enlevées, de sorte que nous n’aurons pas de place en elles.</div></div><div class="verse-container"><div class="tahitien">6 ’E i teienei, ’ua ’ite tātou ē, ’aita roa te reira e tupu, inaha ho’i, e feiā pūai roa tātou, ’e e mea rarahi tō tātou nei mau ’oire, nō reira ’aita roa tō tō tātou mau ’enemi e mana i ni’a ia tātou.</div><div class="francais">6 Et maintenant, nous savons que cela est impossible, car voici, nous sommes puissants, et nos villes sont grandes, et c’est pourquoi nos ennemis ne peuvent avoir aucun pouvoir sur nous.</div></div><div class="verse-container"><div class="tahitien">7 ’E i muri a’era, ’ua fa’ati’arepu rātou i te mau ta’ata ’ia riri atu ia Nephi, ’e ’ua fa’atupu ihora i te mau mārōra’a i rotopū ia rātou ; ’e tē vai ra te tahi pae i parau ē : ’A vaiiho noa i teie nei ta’ata, e ta’ata maita’i ho’i ’oia, ’e e tupu mau ā te mau mea ato’a ’o tāna i parau, maori rā ’ia tātarahapa tātou.</div><div class="francais">7 Et il arriva qu’ils excitèrent ainsi le peuple à la colère contre Néphi et suscitèrent des querelles parmi eux ; car il en avait qui criaient : Laissez cet homme tranquille, car c’est un homme de bien, et les choses qu’il dit arriveront sûrement, à moins que nous ne nous repentions ;</div></div><div class="verse-container"><div class="tahitien">8 ’Oia ïa, inaha, e tae mai te mau ha’avāra’a i fa’a’itehia mai e ana i ni’a ia tātou ; ’ua ’ite ho’i tātou ē, ’ua fa’a’ite mai ’oia ia tātou i te parau mau nō ni’a i tā tātou mau ’ohipa ’ī’ino. ’E inaha, e rave rahi ho’i te reira, ’e ’ua ’ite ho’i ’oia i te mau mea ato’a e ma’iri mai i ni’a ia tātou nei, mai tāna i ’ite i tā tātou mau ’ohipa ’ī’ino.</div><div class="francais">8 oui, voici, tous les jugements dont il témoigné s’abattront sur nous, car nous savons qu’il témoigné correctement concernant nos iniquités. Et voici, elles sont nombreuses, et il connaît aussi bien tout ce qui va nous arriver que nos iniquités ;</div></div><div class="verse-container"><div class="tahitien">9 ’Oia ïa, ’e inaha, ’āhiri e’ita ’oia i te peropheta, e’ita ïa e ti’a iāna ’ia fa’a’ite mai i taua mau mea ra.</div><div class="francais">9 oui, et voici, s’il n’avait pas été prophète, il n’aurait pas pu témoigner de ces choses.</div></div><div class="verse-container"><div class="tahitien">10 ’E i muri a’era, ’aita a’era i ti’a ia rātou, ’o tei tītau ’ia ha’apohe ia Nephi, ’ia fa’atae atu i tō rātou rima i ni’a iāna, nō tō rātou mata’u ; nō reira ’ua ha’amata fa’ahou ihora ’oia i te parau atu ia rātou, ’e ’ua ’ite ho’i ’oia ’e ’ua auhia mai ’oia e te tahi pae, ’e nō reira ho’i ’ua mata’u te toe’a o rātou.</div><div class="francais">10 Et il arriva que ceux qui cherchaient à faire périr Néphi furent empêchés, à cause de leur crainte, de porter la main sur lui ; c’est pourquoi il recommença à leur parler, voyant qu’il avait trouvé faveur aux yeux de certains, de sorte que le reste d’entre eux éprouvait de la crainte.</div></div><div class="verse-container"><div class="tahitien">11 Nō reira ’ua tītauhia ’oia ’ia parau fa’ahou atu ā ia rātou, i te nā-’ō-ra’a atu ē : Inaha, e tō’u mau taea’e, ’aita ānei ’outou i tai’o ē, ’ua hōro’a mai te Atua i te mana i te hō’ē ta’ata, ’oia ho’i ia Mose, nō te tā’iri i ni’a i te mau pape nō te miti ’Ute’ute, ’e ’ua vetea ihora te reira i te tahi pae ’e i te tahi pae, ’e nō reira ho’i ’ua haere mai ra te mau ’ati ’Īserā’ela, ’oia ho’i tō tātou mau metua, nā roto i te reira ē tae roa mai ra i ni’a i te repo marō, ’e ’ua ho’i fa’ahou ihora taua mau pape ra i ni’a i te mau nu’u fa’ehau o tō ’Aiphiti ra ’e ’ua horomi’i roa ihora ia rātou ?</div><div class="francais">11 C’est pourquoi il fut contraint de leur parler davantage, disant : Voici, mes frères, n’avez-vous pas lu que Dieu donné à un seul homme, Moïse, le pouvoir de frapper les eaux de la mer Rouge, et elles se partagèrent çà et là, de sorte que les Israélites, qui étaient nos pères, passèrent à pied sec, et les eaux se refermèrent sur les armées des Égyptiens et les engloutirent ?</div></div><div class="verse-container"><div class="tahitien">12 ’E i teienei, inaha, mai te mea ē ’ua hōro’a mai te Atua i taua huru mana ra i teie ta’ata, nō te aha ïa ’outou i mārō ai i rotopū ia ’outou iho, ’e i parau ai ho’i ē, ’aita ’oia i hōro’a mai i te mana iā’u ’ia ’ite au i te mau ha’avāra’a e tae mai i ni’a ia ’outou, maori rā ’ia tātarahapa ’outou ?</div><div class="francais">12 Et maintenant, voici, si Dieu donné tant de pouvoir à cet homme, alors pourquoi contestez-vous entre vous et dites-vous qu’il ne m’a donné aucun pouvoir par lequel je puisse connaître les jugements qui s’abattront sur vous, à moins que vous ne vous repentiez ?</div></div><div class="verse-container"><div class="tahitien">13 ’Āre’a rā, inaha, ’aita ’outou i huna i tā’u ana’e mau parau, ’āre’a rā ’ua huna ato’a ’outou i te mau parau ato’a ’o tei parauhia mai e tō tātou mau metua, ’e te mau parau ato’a i parauhia mai e teie nei ta’ata, ’o Mose, ’o tei fāri’i i te mana rahi i hōro’ahia mai iāna, ’oia ïa, te mau parau ’o tāna i parau nō ni’a i te taera’a mai te Mesia.</div><div class="francais">13 Mais voici, non seulement vous niez mes paroles, mais vous niez aussi toutes les paroles qui ont été dites par nos pères, et aussi les paroles qui ont été dites par cet homme, Moïse, à qui un si grand pouvoir fut donné, oui, les paroles qu’il dites concernant la venue du Messie.</div></div><div class="verse-container"><div class="tahitien">14 ’Oia ïa, ’aita ānei ’oia i fa’a’ite ē, e tae mai te Tamaiti a te Atua ? ’E mai iāna i fa’ateitei i te ’ōphī veo i roto i te mēdēbara, ’oia ato’a e fa’ateiteihia ’oia ’o tē haere mai.</div><div class="francais">14 Oui, n’a-t-il pas témoigné que le Fils de Dieu viendrait ? Et de même qu’il éleva le serpent d’airain dans le désert, de même serait élevé celui qui viendrait.</div></div><div class="verse-container"><div class="tahitien">15 ’E ’o rātou e rave rahi ’o tē hi’o atu i taua ’ōphī ra e ora ïa, ’e mai te reira ato’a rātou e rave rahi ’o tē hi’o atu i te Tamaiti a te Atua ma te fa’aro’o, ’e te vārua tātarahapa, e ora ïa, ē tae noa atu i te ora mure ’ore ra.</div><div class="francais">15 Et de même que tous ceux qui lèveraient les regards vers ce serpent vivraient, de même ceux qui lèveraient les regards avec foi vers le Fils de Dieu, ayant l’esprit contrit, pourraient vivre pour cette vie qui est éternelle.</div></div><div class="verse-container"><div class="tahitien">16 ’E i teienei, inaha, ’aita Mose i fa’a’ite pāpū atu nō ni’a i teie ana’e mau mea, ’ua nā reira ato’a rā te mau peropheta mo’a ato’a, mai tōna ra mau mahana ē tae noa atu i te mau mahana o Aberahama.</div><div class="francais">16 Et maintenant, voici, ce n’est pas seulement Moïse qui témoigné de ces choses, mais aussi tous les saints prophètes, depuis son temps jusqu’au temps d’Abraham.</div></div><div class="verse-container"><div class="tahitien">17 ’Oia ïa, ’e inaha, ’ua ’ite Aberahama i tōna taera’a mai, ’e ’ua ’ī ’oia i te ’oa’oa ’e ’ua poupou.</div><div class="francais">17 Oui, et voici, Abraham vit sa venue, et fut rempli de joie et d’allégresse.</div></div><div class="verse-container"><div class="tahitien">18 ’Oia ïa, ’e inaha, tē parau atu nei au ia ’outou, ’aita Aberahama i ’ite i teie ana’e mau mea, ’āre’a rā tē vai ra e rave rahi atu ā nā mua atu i te mau mahana o Aberahama ’o tei pi’ihia i te fa’anahora’a a te Atua ; ’oia ïa, ’ia au i te fa’anahora’a a tāna Tamaiti ; ’e i nā-reira-hia, ’ia fa’a’itehia i te mau ta’ata, i te mau matahiti e rave rahi tauatini nā mua i tōna taera’a mai, ’e ’ia tae mai te fa’aorara’a ia rātou.</div><div class="francais">18 Oui, et voici, je vous dis que non seulement Abraham savait ces choses, mais il en eut beaucoup avant le temps d’Abraham qui furent appelés par l’ordre de Dieu ; oui, selon l’ordre de son Fils ; et cela, afin qu’il fût montré au peuple, un grand nombre de milliers d’années avant sa venue, qu’en vérité la rédemption lui serait apportée.</div></div><div class="verse-container"><div class="tahitien">19 ’E i teienei, tē hina’aro nei au ’ia ’ite ’outou ē, i muri mai i te mau mahana o Aberahama, e rave rahi te mau peropheta i fa’a’ite pāpū mai i taua mau mea ra ; ’oia ïa, ’e inaha, ’ua fa’a’ite pāpū mai te peropheta ra ’o Zenosa ma te mata’u ’ore ; ’e nō te reira ho’i i taparahihia ai ’oia ra.</div><div class="francais">19 Et maintenant, je voudrais que vous sachiez que, depuis le temps même d’Abraham, il a eu beaucoup de prophètes qui ont témoigné de ces choses ; oui, voici, le prophète Zénos témoigna hardiment ; et pour cela, il fut mis à mort.</div></div><div class="verse-container"><div class="tahitien">20 ’E inaha, ’o Zenoke ato’a, ’e Eziasa ato’a, ’e Isaia ato’a, ’e Ieremia ato’a, (Ieremia, te peropheta iho i fa’a’ite mai i te ha’amoura’a o Ierusalema), ’e i teienei, ’ua ’ite tātou ē, ’ua ha’amouhia Ierusalema mai te au i te mau parau a Ieremia ra. ’E i teienei, nō te aha ïa ’aita te Tamaiti a te Atua e tae mai, ’ia au i tāna ra tohura’a ?</div><div class="francais">20 Et voici, Zénock aussi, et aussi Ézias, et aussi Ésaïe, et Jérémie (Jérémie étant ce même prophète qui témoigna de la destruction de Jérusalem ), or, nous savons que Jérusalem été détruite selon les paroles de Jérémie. Oh ! alors, pourquoi le Fils de Dieu ne viendrait-il pas selon sa prophétie ?</div></div><div class="verse-container"><div class="tahitien">21 ’E i teienei, e aha ’outou i mārō ai ē ’ua ha’amouhia ’o Ierusalema ? E ti’a ānei ia ’outou ’ia parau ē, ’aita te mau tamari’i tamāroa a Zedekia i taparahihia, te tā’āto’ara’a maori rā ’o Muleka ana’e ra ? ’Oia ïa, ’aita ānei ’outou i ’ite ē, tei pīha’i iho ia tātou nei te hua’ai a Zedekia, ’e ’ua ti’avaruhia rātou i rāpae i te fenua ra nō Ierusalema ? Inaha rā, e ’ere te reira te hope’a—</div><div class="francais">21 Et maintenant, allez-vous contester que Jérusalem fut détruite ? Direz-vous que les fils de Sédécias n’ont pas été tués, tous excepté Mulek ? Oui, et ne voyez-vous pas que la postérité de Sédécias est avec nous, et qu’elle été chassée du pays de Jérusalem ? Mais voici, ce n’est pas tout —</div></div><div class="verse-container"><div class="tahitien">22 ’Ua ti’avaruhia tō tātou metua tāne ra ’o Lehi i rāpae ia Ierusalema nō te mea ’ua fa’a’ite pāpū ’oia i teie mau mea. ’Ua fa’a’ite pāpū ato’a Nephi i teie mau mea ; ’e te pae rahi ato’a o tō tātou mau metua, ē tae noa mai i teie nei taime ; ’oia ïa, ’ua fa’a’ite pāpū rātou nō ni’a i te taera’a mai o te Mesia, ’e ’ua hi’o rātou i mua, ’e ’ua ’oa’oa rātou i tōna ra mahana ’o tē tae mai a muri atu.</div><div class="francais">22 Notre père Léhi été chassé de Jérusalem parce qu’il témoignait de ces choses. Néphi aussi témoigné de ces choses, et aussi presque tous nos pères jusqu’à présent ; oui, ils ont témoigné de la venue du Christ, et ont regardé vers l’avenir, et se sont réjouis de son jour, jour qui est à venir.</div></div><div class="verse-container"><div class="tahitien">23 ’E inaha, ’o ’oia te Atua, ’e tei pīha’i iho ’oia ia rātou, ’e ’ua fa’a’ite mai iāna iho ia rātou, ’e ’ua fa’aorahia rātou e ana ; ’e ’ua fa’ahanahana atu rātou iāna, nō te mea e tupu a muri atu.</div><div class="francais">23 Et voici, il est Dieu, et il est avec eux, et il s’est manifesté à eux, de sorte qu’ils ont été rachetés par lui ; et ils lui ont rendu gloire à cause de ce qui est à venir.</div></div><div class="verse-container"><div class="tahitien">24 ’E i teienei, nō te mea ’ua ’ite ’outou i teie mau mea ’e ’ua ’ite ho’i ’outou ’e e’ita e ti’a ia ’outou ’ia huna, maori rā e ha’avare ’outou, nō reira ’ua hara ’outou i taua mea nei, nō te mea ’ua pāto’i ’outou i teie mau mea ato’a, noa atu ā te mau fa’a’itera’a pāpū e rave rahi tā ’outou i fāri’i ; ’oia ïa, ’ua fāri’i ’outou i te mau mea ato’a, te mau mea i roto i te ra’i ’e te mau mea ato’a i ni’a i te fenua, ’ei fa’a’itera’a pāpū ē, e parau mau te reira.</div><div class="francais">24 Et maintenant, étant donné que vous savez ces choses et ne pouvez les nier sans mentir, vous avez péché en cela, car vous avez rejeté toutes ces choses, malgré les preuves si nombreuses que vous avez reçues ; oui, en vérité, vous avez tout reçu, à la fois ce qui est dans le ciel, et tout ce qui est sur la terre, comme témoignage de ce que c’est vrai.</div></div><div class="verse-container"><div class="tahitien">25 Inaha rā, ’ua pāto’i ’outou i te parau mau, ’e ’ua fa’aru’e i te Atua mo’a ; e i teie nei taime, ’aita ’outou e ha’apu’e nei i te mau tao’a nā ’outou i te ao ra, i te vāhi e ’ore ai e ’ino i te hō’ē mea, ’e e ’ore ai ho’i e tomohia mai e te mea vi’ivi’i ra, tē ha’apu’e nei rā ’outou i te riri ’ū’ana nō ’outou iho i te mahana nō te ha’avāra’a.</div><div class="francais">25 Mais voici, vous avez rejeté la vérité et vous vous êtes rebellés contre votre saint Dieu ; et en ce moment même, au lieu de vous amasser des trésors dans le ciel, où rien ne corrompt et où rien d’impur ne peut entrer, vous vous amassez la colère pour le jour du jugement .</div></div><div class="verse-container"><div class="tahitien">26 ’Oia ïa, ’e i teie nei taime ’ua ineine roa ’outou nō te pohe mure ’ore, nō tā ’outou mau taparahira’a ta’ata e tā ’outou poreneia ’e te mau ’ohipa ’ī’ino ; ’oia ïa, ’e ’ia ’ore ’outou ’ia tātarahapa, e tae vave mai te reira ia ’outou.</div><div class="francais">26 Oui, en ce moment même vous mûrissez, à cause de vos meurtres, et de votre fornication, et de votre méchanceté, pour la destruction éternelle ; oui, et, à moins que vous ne vous repentiez, elle s’abattra bientôt sur vous.</div></div><div class="verse-container"><div class="tahitien">27 ’Oia ïa, inaha, ’ua fātata mai te reira i tō ’outou pae ’ūputa ; ’oia ïa, ’a haere ’outou i tō ’outou pārahira’a ha’avāra’a, ’e ’a ’imi ; ’e inaha, ’ua taparahihia tō ’outou ha’avā, ’e tē tārava ra ’oia i roto i tōna toto ; ’e ’ua taparahihia ’oia e tōna ra taea’e, ’o tei hina’aro ’ia pārahi i ni’a i te pārahira’a ha’avāra’a.</div><div class="francais">27 Oui, voici, elle est en ce moment même à votre porte ; oui, allez au siège du jugement et cherchez ; et voici, votre juge est assassiné, et il est couché dans son sang ; et il été assassiné par son frère, qui cherche à s’asseoir sur le siège du jugement.</div></div><div class="verse-container"><div class="tahitien">28 ’E inaha, nō roto rāua e piti ato’a i tā ’outou pupu huna, ’e ’o Gadianetona te fa’atere nō te reira ’e te diabolo ’o tei tītau ’ia ha’amou i te mau vārua o te ta’ata nei.</div><div class="francais">28 Et voici, ils appartiennent tous deux à votre bande secrète, dont l’auteur est Gadianton, ainsi que le Malin, lequel cherche à détruire l’âme des hommes.</div></div>
    <div class="verse-container introduction"><div class="tahitien">’Ua ’ite atu te mau ve’a ē ’ua pohe te ha’avā rahi i ni’a i te pārahira’a ha’avāra’a—’Ua hurihia rātou i roto i te fare tāpe’ara’a ’e ’ua tu’uhia atu i muri iho—Nā roto i te fa’aurura’a ’ua ’ite Nephi ē nā Seanetuma i taparahi iāna—’Ua fāri’i te tahi pae ia Nephi ’ei peropheta. Fātata 23–21H.M.</div><div class="francais">Les messagers trouvent le grand juge mort au siège du jugement — Ils sont emprisonnés et, plus tard, relâchés — Par inspiration, Néphi identifie Séantum comme étant l’assassin — Néphi est accepté par certains comme prophète. Vers 23–21 av. J.-C.</div></div>
    <nav>
        <a href="chapter_10_7.html">Chapitre précédent</a> | 
        <a href="chapter_10_9.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
