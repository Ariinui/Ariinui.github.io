
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 58</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 58</h2>
    <div class="verse-container"><div class="tahitien">36 I teienei, i muri a’era, i to’u, ’o Helamana, fa’aro’ora’a i teie mau parau a Gida, ’ua ’ī roa a’era vau i te ’oa’oa rahi nō tō te Atua hāmani maita’i i te fa’aorara’a ia mātou, ’ia ’ore mātou ’ia pohe ; ’oia ïa, ’e tē ti’aturi nei au ē, ’ua ō atu te mau vārua ’o tei taparahihia i roto i te fa’aeara’a o tō rātou ra Atua.</div><div class="francais">36 Alors, il arriva que lorsque moi, Hélaman, j’eus entendu ces paroles de Gid, je fus rempli d’une joie extrême à cause de la bonté avec laquelle Dieu nous avait préservés afin que nous ne périssions pas tous ; oui, et je suis certain que les âmes de ceux qui ont été tués sont entrées dans le repos de leur Dieu.</div></div>
    <div class="verse-container"><div class="tahitien">1 ’E inaha, i teienei, i muri a’era, tā mātou ’ōpuara’a i muri iho ’o te rave mai ïa i te ’oire ra nō Maniti ; inaha rā, ’aita roa tā mātou e rāve’a nō te arata’i ia rātou i rāpae i taua ’oire ra nā roto i tā mātou mau pupu fa’ehau iti. Inaha ho’i, ’ua ha’amana’o rātou i tā mātou i rave na ; nō reira ’aita roa e ti’a ia mātou ’ia rāmā atu ia rātou ’ia haere i rāpae i tō rātou mau ha’apūra’a pa’ari.</div><div class="francais">1 Et voici, alors, il arriva que notre objectif suivant était de prendre la ville de Manti ; mais voici, nous n’avions aucun moyen de les faire sortir de la ville avec nos petites troupes. Car voici, ils se souvenaient de ce que nous avions fait jusqu’alors ; c’est pourquoi nous ne pouvions les leurrer pour les faire sortir de leurs places fortes.</div></div><div class="verse-container"><div class="tahitien">2 ’E e mea rahi roa atu rātou i tō mātou nu’u fa’ehau iti, ’e nō reira ’ua mata’u mātou ’ia haere atu e ’aro ia rātou i roto i tō rātou mau ha’apūra’a pa’ari.</div><div class="francais">2 Et ils étaient tellement plus nombreux que notre armée que nous n’osions pas aller les attaquer dans leurs places fortes.</div></div><div class="verse-container"><div class="tahitien">3 ’Oia ïa, e mea tītau-roa-hia ia mātou ’ia fa’a’ohipa i tō mātou mau ta’ata nō te ha’apa’o i taua mau tufa’a nō te fenua i roa’a mai ’ei ’āi’a nō mātou ; nō reira e mea ti’a roa ia mātou ia tīa’i i te tau e fāri’i ai mātou i te tahi atu ā mau nu’u fa’ehau nō te fenua Zarahemela mai ’e te tautura’a ato’a nō te pae mā’a.</div><div class="francais">3 Oui, et il devint nécessaire d’employer nos hommes à conserver les parties du pays dont nous avions repris possession ; c’est pourquoi il devint nécessaire d’attendre de recevoir davantage de forces du pays de Zarahemla et aussi une nouvelle réserve de provisions.</div></div><div class="verse-container"><div class="tahitien">4 ’E i muri a’era, ’ua tono atu ra vau i te hō’ē ve’a i te tāvana o tō tātou fenua nō te fa’a’ite atu iāna i te huru o te mau ’ohipa nō ni’a i tō mātou mau ta’ata. ’E i muri a’era, ’ua tīa’i mātou nō te fāri’i i te mā’a ’e te nu’u fa’ehau nō te fenua mai o Zarahemela.</div><div class="francais">4 Et il arriva que j’envoyai ainsi une ambassade au gouverneur de notre pays, pour l’informer des affaires de notre peuple. Et il arriva que nous attendîmes de recevoir des provisions et des forces du pays de Zarahemla.</div></div><div class="verse-container"><div class="tahitien">5 Inaha rā, e ’ere te reira i te mea faufa’a rahi roa nō mātou ; nō te mea ’ua fāri’i ato’a te mau ’āti Lamana i te nu’u fa’ehau i terā mahana ’e i terā mahana, ’e i te mau mā’a e rave rahi ; ’e te reira ïa tō mātou huru i taua taime ra.</div><div class="francais">5 Mais voici, cela ne nous profita guère ; car les Lamanites recevaient aussi de jour en jour de grandes forces, et aussi beaucoup de provisions ; et telle était notre situation à ce moment-là.</div></div><div class="verse-container"><div class="tahitien">6 ’E tē aro mai ra te mau ’āti Lamana ia mātou i terā taime ’e i terā taime, ma te ’ōpua ’ia ha’amou ia mātou nā roto i tā rātou rāmāra’a ; ’aita rā i ti’a ia mātou ’ia ’aro atu ia rātou, nō te pa’ari o tō rātou mau vāhi tāpunira’a ’e tō rātou mau ha’apūra’a pa’ari.</div><div class="francais">6 Et les Lamanites faisaient de temps en temps des sorties contre nous, résolus à nous détruire par stratagème ; néanmoins, nous ne pouvions aller leur livrer bataille, à cause de leurs lieux de retraite et de leurs places fortes.</div></div><div class="verse-container"><div class="tahitien">7 ’E i muri a’era, ’ua pārahi noa mātou i roto i taua mau huru ’ati ra nō te ārea e rave rahi ’āva’e te maoro, ē tae noa atu ’ua fātata roa mātou i te pohe nō te mā’a ’ore.</div><div class="francais">7 Et il arriva que nous attendîmes, dans cette situation difficile, pendant de nombreux mois jusqu’à ce que nous fussions sur le point de périr par manque de nourriture.</div></div><div class="verse-container"><div class="tahitien">8 ’Āre’a rā i muri a’era, ’ua fāri’i mātou i te mā’a ’o tei hōpoihia mai e te hō’ē nu’u fa’ehau, e piti tauatini ta’ata, nō te tauturu ia mātou ; ’e ’o teie ana’e te tauturura’a tā mātou i fāri’i, nō te pāruru ia mātou iho ’e tō tātou fenua, ’ia ’ore ’ia ma’iri atu i roto i te rima o tō tātou mau ’enemi ; ’oia ïa, nō te ’aro atu i te ’enemi ’o tē ’ore e hope ’ia tai’o.</div><div class="francais">8 Mais il arriva que nous reçûmes de la nourriture, qui était gardée pour nous par une armée de deux mille hommes venus nous aider ; et c’est toute l’aide que nous reçûmes pour nous empêcher, nous et notre pays, de tomber entre les mains de nos ennemis, oui, pour combattre un ennemi qui était innombrable.</div></div><div class="verse-container"><div class="tahitien">9 ’E i teienei, te tumu nō tō mātou mau fifi, ’oia ho’i te tumu ’aita rātou i fa’atae mai i te tahi atu ā nu’u fa’ehau, ’aita roa ïa mātou i ’ite ; nō reira ’ua ’oto roa mātou ’e ’ua mata’u ho’i ’o te tae mai te mau ha’avāra’a a te Atua i ni’a iho i tō tātou fenua, nō te ha’avī ’e nō te ha’amou roa ho’i ia tātou.</div><div class="francais">9 Or, la cause de cet embarras qui était le nôtre, ou la raison pour laquelle on ne nous envoyait pas davantage de forces, nous ne la connaissions pas ; c’est pourquoi nous étions peinés et aussi remplis de la crainte que, d’une façon ou d’une autre, les jugements de Dieu ne tombent sur notre pays pour nous renverser et nous détruire totalement.</div></div><div class="verse-container"><div class="tahitien">10 Nō reira ’ua pure atu ra mātou i te Atua ma tō mātou ’ā’au ato’a, ’ia ha’apūai mai ’e ’ia fa’aora mai ho’i ’oia ia mātou i te rima o tō tātou mau ’enemi ; ’oia ïa, ’ia hōro’a mai ’oia i te pūai ’ia ti’a ia mātou ’ia tāpe’a noa i tō tātou mau ’oire, e tō tātou mau fenua, e tā tātou mau tao’a, nō te pāturu i tō tātou mau ta’ata.</div><div class="francais">10 C’est pourquoi nous déversâmes notre âme en prières à Dieu, pour qu’il nous fortifiât et nous délivrât des mains de nos ennemis, oui, et nous donnât aussi de la force, afin de pouvoir conserver nos villes, et nos terres, et nos possessions, pour le soutien de notre peuple.</div></div><div class="verse-container"><div class="tahitien">11 ’Oia ïa, ’e i muri a’era, ’ua fa’a’ite pāpū mai ra te Fatu tō tātou Atua ē, e fa’aora ’oia ia mātou ; ’oia ïa, ’e nō reira ho’i ’ua parau mai ra ’oia i te parau hau i tō mātou ’ā’au, ’e ’ua hōro’a mai ’oia i te fa’aro’o rahi ia mātou, ’e ’ua fa’aitoito mai ra ’oia ia mātou ’ia ti’aturi iāna nō tō mātou fa’aorara’a.</div><div class="francais">11 Oui, et il arriva que le Seigneur, notre Dieu, nous donna l’assurance qu’il nous délivrerait ; oui, au point qu’il apaisa notre âme, et nous accorda une grande foi, et nous fit espérer obtenir notre délivrance en lui.</div></div><div class="verse-container"><div class="tahitien">12 ’E ’ua fāri’i mātou i te itoito nō te nu’u fa’ehau iti i roa’a ia mātou, ’e ’ua ’ōpua pāpū ho’i mātou ’ia ha’avī i tō tātou mau ’enemi, ’e ’ia tāpe’a noa i tō tātou mau fenua, ’e tā tātou mau tao’a, ’e tā tātou mau vahine, ’e tā tātou mau tamari’i, ’e te tumu nō tō tātou ti’amāra’a.</div><div class="francais">12 Et nous prîmes courage avec les petites forces que nous avions reçues, et prîmes la ferme détermination de vaincre nos ennemis, et de conserver nos terres, et nos possessions, et nos épouses, et nos enfants, et la cause de notre liberté .</div></div><div class="verse-container"><div class="tahitien">13 ’E ’ua nā reira mātou i te haere i mua ma tō mātou pūai ato’a nō te ’aro atu i te mau ’āti Lamana, ’o tei pārahi i roto i te ’oire ra nō Maniti ; ’e ’ua fa’ati’a ihora mātou i tō mātou mau ti’ahapa i te pae mēdēbara, fātata atu i te ’oire.</div><div class="francais">13 Et ainsi, nous marchâmes de toutes nos forces contre les Lamanites qui étaient dans la ville de Manti ; et nous dressâmes nos tentes près du côté du désert, qui était proche de la ville.</div></div><div class="verse-container"><div class="tahitien">14 ’E i muri a’era, ’ia ao a’era, ’ia ’ite mai ra te mau ’āti Lamana ē, tē pārahi ra mātou i te mau fenua i te hiti nō te mēdēbara, fātata atu i te ’oire, ’ua tono mai ra rātou i tō rātou mau ta’ata tāmoemoe ē ’ati noa a’e ia mātou, ’ia ’ite rātou i te rahi ’e te pūai ho’i o tō mātou nu’u fa’ehau.</div><div class="francais">14 Et il arriva que, le matin, lorsque les Lamanites virent que nous étions dans les régions frontières près du désert qui était proche de la ville, ils envoyèrent des espions tout autour de nous, afin de découvrir le nombre et la force de notre armée.</div></div><div class="verse-container"><div class="tahitien">15 ’E i muri a’era, ’ia ’ite a’era rātou ē, e ’ere mātou i te mea pūai, ’ia au i tō mātou rahira’a, ’e nō te mea ho’i ’ua mata’u rātou ’o te tāpe’a mātou i te tauturura’a tā rātou e fāri’i ra, maori rā ’ia haere mai rātou e ’aro ia mātou ’e ’ia taparahi ia mātou ; ’e nō tō rātou ho’i mana’ora’a ē, e mea ’ōhie ia rātou ’ia taparahi ia mātou nō te rahi o tō rātou mau nu’u fa’ehau, nō reira ’ua ha’amata ihora rātou i te fa’aineine nō te haere mai e ’aro ia mātou.</div><div class="francais">15 Et il arriva que lorsqu’ils virent que nous n’étions pas forts quant au nombre, et craignant que nous ne les coupions de leur ravitaillement, s’ils ne sortaient pas nous livrer bataille et nous tuer, et pensant aussi qu’ils pouvaient facilement nous détruire avec leurs nombreuses armées, ils commencèrent donc à faire des préparatifs pour sortir nous livrer bataille.</div></div><div class="verse-container"><div class="tahitien">16 ’E ’ia ’ite a’era mātou ē, tē fa’aineine ra rātou nō te haere mai e ’aro mai ia mātou, inaha, ’ua fa’aue atu ra vau ia Gida ’e te tahi pupu ta’ata iti ’ia tāpuni iāna iho i roto i te mēdēbara, ’e ’ia Teomenera ato’a ’e te tahi pupu ta’ata iti ’ia tāpuni ato’a ia rātou iho i roto i te mēdēbara.</div><div class="francais">16 Et lorsque nous vîmes qu’ils faisaient des préparatifs pour sortir contre nous, voici, je fis cacher Gid avec un petit nombre d’hommes dans le désert, et je fis aussi cacher Téomner et un petit nombre d’hommes dans le désert.</div></div><div class="verse-container"><div class="tahitien">17 I teienei, tei te pae ’atau Gida ’e tōna ra mau ta’ata, ’e tei te pae ’aui te tahi pae ; ’e ’ia tāpuni a’era rātou ia rātou iho, inaha, tē pārahi ra vau ’e te toe’a o tō’u ra nu’u fa’ehau i taua iho vāhi tā mātou i fa’ati’a mātāmua i tō mātou mau ti’ahapa, nō te fa’aineine i te taime e haere mai ai te mau ’āti Lamana e ’aro mai ia mātou.</div><div class="francais">17 Or, Gid et ses hommes étaient à droite et les autres à gauche ; et lorsqu’ils se furent ainsi cachés, voici, je demeurai, avec le reste de mon armée, au même endroit où nous avions tout d’abord dressé nos tentes en vue du moment où les Lamanites sortiraient nous livrer bataille.</div></div><div class="verse-container"><div class="tahitien">18 ’E i muri a’era, ’ua haere mai ra te mau ’āti Lamana ’e tō rātou nu’u fa’ehau rahi nō te ’aro mai ia mātou. ’E ’ua tae mai ra rātou ’e ’ua fātata ho’i i te taparahi ia mātou i te ’o’e, ’ua fa’aue atu ra vau i tō’u mau ta’ata, ’o rātou ’o tei fa’aea mai i pīha’i iho iā’u, ’ia ’ōtohe atu i roto i te mēdēbara.</div><div class="francais">18 Et il arriva que les Lamanites sortirent contre nous avec leur nombreuse armée. Et lorsqu’ils furent venus et furent sur le point de tomber sur nous avec l’épée, je commandai à mes hommes, à ceux qui étaient avec moi, de battre en retraite dans le désert.</div></div><div class="verse-container"><div class="tahitien">19 ’E i muri a’era, ’ua a’ua’u mai ra te mau ’āti Lamana ia mātou ma te ’oi’oi rahi, ’e ’ua hina’aro roa rātou ’ia roa’ahia mātou ’e ’ia ti’a ia rātou ’ia taparahi ia mātou ; nō reira ’ua a’ua’u mai rātou ia mātou i roto i te mēdēbara ; ’e ’ua haere atu mātou nā rōpū ia Gida ’e Teomenera, ’e nō reira ho’i ’aita roa rātou i ’itehia e te mau ’āti Lamana.</div><div class="francais">19 Et il arriva que les Lamanites nous poursuivirent avec une grande rapidité, car ils étaient extrêmement désireux de nous rattraper afin de nous tuer ; c’est pourquoi ils nous suivirent dans le désert ; et nous passâmes entre Gid et Téomner, de sorte qu’ils ne furent pas découverts par les Lamanites.</div></div><div class="verse-container"><div class="tahitien">20 ’E i muri a’era, ’ia mahemo ri’i a’era te mau ’āti Lamana, ’e ’aore rā ia mahemo ri’i a’era te nu’u fa’ehau, ’ua ti’a a’era Gida ’e Teomenera mai tō rāua mau vāhi tāpunira’a, ’e ’ua tāpe’a ihora i te mau ta’ata tāmoemoe o te mau ’āti Lamana, ’ia ’ore rātou ’ia ho’i atu i te ’oire.</div><div class="francais">20 Et il arriva que lorsque les Lamanites furent passés, ou que l’armée fut passée, Gid et Téomner sortirent de leurs lieux secrets, et interceptèrent les espions des Lamanites pour qu’ils ne retournent pas à la ville.</div></div><div class="verse-container"><div class="tahitien">21 ’E i muri a’era, i muri iho tō rātou tāpe’ara’a ia rātou, ’ua horo atu ra rātou i te ’oire ’e ’ua taparahi ihora i te mau tīa’i i vaiihohia nō te tīa’i i te ’oire, ’e nō reira ho’i ’ua taparahi ihora rātou ia rātou ’e ’ua haru ihora i taua ’oire.</div><div class="francais">21 Et il arriva que lorsqu’ils les eurent interceptés, ils coururent à la ville et tombèrent sur les gardes qui étaient laissés pour garder la ville, de sorte qu’ils les détruisirent et prirent possession de la ville.</div></div><div class="verse-container"><div class="tahitien">22 I teienei ’ua nā-reira-hia nō te mea ’ua fa’ati’a te mau ’āti Lamana ’ia arata’ihia tō rātou nu’u fa’ehau pā’āto’a i roto i te mēdēbara, maori rā te tahi noa mau tīa’i.</div><div class="francais">22 Or, cela se fit parce que les Lamanites avaient permis que leur armée tout entière, sauf un petit nombre de gardes, fût entraînée dans le désert.</div></div><div class="verse-container"><div class="tahitien">23 ’E i muri a’era, nā roto i te reira ’ua roa’a ia Gida ’e ia Teomenera tō rātou mau ha’apūra’a pa’ari. ’E i muri a’era, ’ia maoro a’era tō mātou haerera’a i roto i te mēdēbara, ’ua ha’amata ihora mātou i te haere i te fenua ra nō Zarahemela.</div><div class="francais">23 Et il arriva que Gid et Téomner prirent, par ce moyen, possession de leurs places fortes. Et il arriva qu’après avoir beaucoup voyagé dans le désert, nous prîmes la direction du pays de Zarahemla.</div></div><div class="verse-container"><div class="tahitien">24 ’E ’ia ’ite a’era te mau ’āti Lamana ē, tē haere ti’a ra rātou i te fenua ra nō Zarahemela, ’ua mata’u roa ihora rātou, penei a’e tē vai ra te hō’ē ’ōpuara’a i mana’ohia nō te ha’amou ia rātou ; nō reira ’ua ha’amata ihora rātou i te ’ōtohe fa’ahou i roto i te mēdēbara, ’oia ïa, nā ni’a i taua iho ’ē’a tā rātou i haere mai.</div><div class="francais">24 Et lorsque les Lamanites virent qu’ils se dirigeaient vers le pays de Zarahemla, ils eurent extrêmement peur qu’un plan n’eût été préparé pour les conduire à leur destruction ; c’est pourquoi ils commencèrent à se retirer de nouveau dans le désert, oui, en retournant par le chemin d’où ils étaient venus.</div></div><div class="verse-container"><div class="tahitien">25 ’E inaha, ’ua pō ’e ’ua fa’ati’a ihora rātou i tō rātou mau ti’ahapa, ’e ’ua mana’o ho’i te mau ra’atira rahi o te mau ’āti Lamana ē, ’ua rohirohi te mau ’āti Nephi nō tō rātou haerera’a ; ’e nō tō rātou ho’i mana’ora’a ē, ’ua tīahi ’ē atu rātou i tō rātou nu’u fa’ehau tā’āto’a, nō reira ’aita atu ra rātou i feruri nō ni’a i te ’oire ra nō Maniti.</div><div class="francais">25 Et voici, c’était la nuit, et ils dressèrent leurs tentes, car les capitaines en chef des Lamanites pensaient que les Néphites étaient las à cause de leur marche ; et pensant que c’était leur armée tout entière qu’ils pourchassaient, ils ne se firent pas de souci pour la ville de Manti.</div></div><div class="verse-container"><div class="tahitien">26 ’E i muri a’era, ’ia tae mai te pō, ’ua fa’aue atu ra vau i tō’u ra mau ta’ata ’eiaha rātou e ta’oto, ’āre’a rā ’ia haere rātou nā te tahi ’ē’a ’ē atu e tae atu ai i te ’oire ra nō Maniti.</div><div class="francais">26 Alors, il arriva que lorsqu’il fit nuit, j’empêchai mes hommes de dormir, mais les fis marcher par un autre chemin vers le pays de Manti.</div></div><div class="verse-container"><div class="tahitien">27 ’E nō tō mātou haerera’a i te pō, inaha, ’ia ao a’era, ’ua tae mai mātou i teie pae o te mau ’āti Lamana, ’e nō reira ho’i ’ua tae mātou nā mua ia rātou i te ’oire ra nō Maniti.</div><div class="francais">27 Et à cause de notre marche nocturne, voici, le matin, nous étions au-delà des Lamanites, de sorte que nous arrivâmes avant eux à la ville de Manti.</div></div><div class="verse-container"><div class="tahitien">28 ’E nō reira, i muri a’era, nā roto i taua rāve’a ’aravihi ra ’ua roa’a mai ia mātou te ’oire ra nō Maniti ma te ha’amani’i ’ore i te toto.</div><div class="francais">28 Et ainsi, il arriva que, par ce stratagème, nous prîmes possession de la ville de Manti sans verser de sang.</div></div><div class="verse-container"><div class="tahitien">29 ’E i muri a’era, ’ia fātata mai ra te mau nu’u fa’ehau o te mau ’āti Lamana i te ’oire, ’e ’ia ’ite mai ra ho’i ē ’ua ineine mātou nō te ’aro atu ia rātou, ’ua māere roa ihora rātou ’e ’ua ro’ohia ihora rātou i te mata’u rahi, ’e nō reira ho’i ’ua horo ’ē atu ra rātou i roto i te mēdēbara.</div><div class="francais">29 Et il arriva que lorsque les armées des Lamanites arrivèrent près de la ville et virent que nous étions prêts à les affronter, ils furent extrêmement étonnés et frappés d’une grande crainte, de sorte qu’ils s’enfuirent dans le désert.</div></div><div class="verse-container"><div class="tahitien">30 ’Oia ïa, i muri a’era, ’ua horo ’ē atu ra te mau nu’u fa’ehau o te mau ’āti Lamana i rāpae i taua pae fenua ato’a ra. Inaha rā, ’ua hōpoi atu ra rātou i te mau vahine ’e te mau tamari’i e rave rahi i rāpae i taua fenua ra.</div><div class="francais">30 Oui, et il arriva que les armées des Lamanites s’enfuirent de toute cette partie du pays. Mais voici, ils ont emmené beaucoup de femmes et d’enfants hors du pays.</div></div><div class="verse-container"><div class="tahitien">31 ’E taua mau ’oire ra i haruhia ’e te mau ’āti Lamana, tei roto ïa i tō mātou rima i teienei ; ’e tē ho’i mai ra ho’i tō mātou mau metua, ’e tā mātou mau vahine, ’e tā mātou mau tamari’i i tō rātou mau fare, maori rā ’o rātou ’o tei ravehia ’ei feiā mau-’āuri ’e ’o tei hōpoi-tītī-hia atu e te mau ’āti Lamana.</div><div class="francais">31 Et les villes qui avaient été prises par les Lamanites, sont toutes en ce moment en notre possession ; et nos pères, et nos femmes, et nos enfants retournent chez eux, tous sauf ceux qui ont été faits prisonniers et emmenés par les Lamanites.</div></div><div class="verse-container"><div class="tahitien">32 Inaha rā, e mea iti ho’i tō mātou mau nu’u fa’ehau nō te tāpe’a noa i teie mau ’oire e rave rahi ’e te mau fenua rahi ato’a ho’i.</div><div class="francais">32 Mais voici, nos armées sont petites pour conserver un si grand nombre de villes et d’aussi grandes possessions.</div></div><div class="verse-container"><div class="tahitien">33 Inaha rā, tē ti’aturi nei mātou i tō tātou Atua ’o tei hōro’a mai ia mātou i te rē i ni’a iho i taua mau fenua nei, ’e nō reira ho’i ’ua roa’a mai ia tātou taua mau ’oire ra ’e taua mau fenua ra, ’e nō tātou iho ho’i te reira.</div><div class="francais">33 Mais voici, nous nous fions à notre Dieu, qui nous donné la victoire sur ces terres, de sorte que nous avons pris ces villes et ces terres qui étaient les nôtres.</div></div><div class="verse-container"><div class="tahitien">34 I teienei, ’aita mātou i ’ite i te tumu i ’ore ai te hau fenua i hōro’a rahi mai i te nu’u fa’ehau nō te tauturu ia mātou ; ’e ’aita ato’a te mau ta’ata i haere mai ia mātou ra i ’ite ē nō te aha ’aita mātou i fāri’i rahi i te nu’u fa’ehau nō te tauturu ia mātou.</div><div class="francais">34 Or, nous ne connaissons pas la cause pour laquelle le gouvernement ne nous accorde pas plus de forces ; et les hommes qui sont venus à nous ne savent pas non plus pourquoi nous n’avons pas reçu davantage de forces.</div></div><div class="verse-container"><div class="tahitien">35 Inaha, ’aita mātou i ’ite ē, ’ua manuia ānei ’outou, ’e ’ua arata’i atu ho’i ’outou i te mau nu’u fa’ehau i terā pae o te fenua ; ’e mai te mea ē ’o te reira iho ā, ’aita mātou i hina’aro ’ia amuamu.</div><div class="francais">35 Voici, nous ne savons pas si tu n’as pas échoué, et si ce n’est pas toi qui as entraîné les forces dans cette partie-là du pays ; s’il en est ainsi, nous ne désirons pas murmurer.</div></div><div class="verse-container"><div class="tahitien">36 ’E mai te mea ē ’aita rā, inaha, tē mata’u nei mātou penei a’e tē vai ra te ’āmahamaha i roto i te hau fenua, nō reira ’aita rātou i tono rahi mai i te ta’ata nō te tauturu ia mātou ; ’ua ’ite ho’i mātou ē, e mea rahi roa atu rātou i tā rātou i tono mai.</div><div class="francais">36 Et s’il n’en est pas ainsi, voici, nous craignons qu’il ait une faction dans le gouvernement, de sorte qu’on n’envoie pas davantage d’hommes à notre aide ; car nous savons qu’ils sont plus nombreux que ce qu’on nous envoyé.</div></div><div class="verse-container"><div class="tahitien">37 ’Āre’a rā, inaha, ’aita e pe’ape’a—tē ti’aturi nei mātou e fa’aora te Atua ia mātou, noa atu ā te paruparu o tō mātou mau nu’u fa’ehau, ’oia ïa, e fa’aora ’oia ia mātou i te rima o tō tātou mau ’enemi.</div><div class="francais">37 Mais voici, cela n’a pas d’importance : nous avons l’assurance que Dieu nous délivrera malgré la faiblesse de nos armées, oui, et nous délivrera des mains de nos ennemis.</div></div><div class="verse-container"><div class="tahitien">38 Inaha, ’o te pae hope’a teie o te matahiti e piti ’ahuru ’e ma iva, ’e ’ua roa’a mai ia mātou tō tātou mau fenua ; ’e ’ua horo ’ē atu te mau ’āti Lamana i te fenua ra nō Nephi.</div><div class="francais">38 Voici, nous sommes tout à la fin de la vingt-neuvième année et nous sommes en possession de nos terres ; et les Lamanites ont fui au pays de Néphi.</div></div><div class="verse-container"><div class="tahitien">39 ’E tei iā’u nei i te ’oire nō Maniti te mau tamaiti a te mau ta’ata o Amona, ’o tei parau-maita’i-hia e au ra ; ’e ’ua tauturu mai te Fatu ia rātou, ’oia ïa, ’e ’ua fa’aora ho’i ia rātou i te ’o’e, ’e nō reira ho’i ’aita roa te hō’ē a’e ta’ata i taparahihia.</div><div class="francais">39 Et ces fils du peuple d’Ammon, dont j’ai parlé d’une manière si élogieuse, sont avec moi dans la ville de Manti ; et le Seigneur les soutenus, oui, et les empêchés de tomber par l’épée, au point que pas même une âme n’a été tuée.</div></div><div class="verse-container"><div class="tahitien">40 Inaha rā, ’ua fāri’i rātou e rave rahi mau puta ; ’āre’a rā ’ua tāpe’a māite rātou i te ti’amāra’a tā te Atua i fa’ati’amā ia rātou ; ’e ’ua itoito rātou i te ha’amana’o i te Fatu tō rātou Atua i terā mahana ’e i terā mahana ; ’oia ïa, ’ua ha’apa’o tāmau māite rātou i tāna mau ture, ’e tāna mau parau, ’e tāna mau fa’auera’a ; ’e e mea pūai ho’i tō rātou fa’aro’o i te mau parau tohu nō ni’a i te mau mea e tupu a muri atu.</div><div class="francais">40 Mais voici, ils ont reçu beaucoup de blessures ; néanmoins, ils restent fermes dans cette liberté par laquelle Dieu les rendus libres ; et ils sont stricts à se souvenir, de jour en jour, du Seigneur, leur Dieu ; oui, ils s’appliquent à garder continuellement ses lois, et ses ordonnances, et ses commandements ; et leur foi dans les prophéties concernant ce qui est à venir est forte.</div></div><div class="verse-container"><div class="tahitien">41 ’E i teienei, e tō’u taea’e here, e Moroni, ’ia tāpe’a māite noa te Fatu ra tō tātou Atua, ’o tei fa’aora ’e ’o tei fa’ati’amā ia tātou, ’ia ’oe i mua i tōna ra aro ; ’oia ïa, ’e ’ia ha’amaita’i mai ’oia i teie nei feiā, ’e ’ia manuia ’oe nō te fāri’i mai i te mau fenua ato’a tā te mau ’āti Lamana i rave ’ē atu mai ia tātou nei, ’o tei riro ho’i ’ei tauturu nō tātou. ’E i teienei, inaha, te fa’aoti nei au i tā’u ’episetole. ’O vau o Helamana, te tamaiti a Alama.</div><div class="francais">41 Et maintenant, mon frère bien-aimé, Moroni, que le Seigneur, notre Dieu, qui nous rachetés et nous rendus libres, te garde continuellement dans sa présence ; oui, et puisse-t-il favoriser ce peuple, au point que tu réussisses à prendre possession de tout ce que les Lamanites nous ont enlevé, qui était pour notre soutien. Et maintenant, voici, je termine mon épître. Je suis Hélaman, fils d’Alma.</div></div>
    <div class="verse-container introduction"><div class="tahitien">’Ua ani Moroni ia Pahorana ’ia ha’apūai i te mau nu’u fa’ehau o Helamana—’Ua haru te mau ’āti Lamana i te ’oire nō Nephiha—’Ua riri Moroni i te hau fenua. Fātata 62H.M.</div><div class="francais">Moroni demande à Pahoran d’envoyer des renforts à Hélaman — Les Lamanites prennent la ville de Néphihah — Moroni est en colère contre le gouvernement. Vers 62 av. J.-C.</div></div>
    <p>
        <a href="chapter_9_57.html">Chapitre précédent</a> | 
        <a href="chapter_9_59.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
