
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 6</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 6</h2>
    <div class="verse-container"><div class="tahitien">1 ’E i teienei, i muri a’era, ’ia fa’aoti a’era Alama i te paraparau atu i te mau ta’ata o te ’ēkālesia ’o tei fa’ati’ahia i te ’oire ra nō Zarahemela, ’ua fa’atōro’a ihora ’oia i te mau tahu’a ’e te mau peresibutero, nā roto i te tu’ura’a i tōna nā rima mai te au i te fa’anahora’a a te Atua, ’ia peresideni rātou ’e ’ia tīa’i māite ho’i i te ’ēkālesia.</div><div class="francais">1 Et alors, il arriva que lorsqu’il eut fini de parler au peuple de l’Église qui était établie dans la ville de Zarahemla, Alma ordonna des prêtres et des anciens, en leur imposant les mains selon l’ordre de Dieu, pour présider et veiller sur l’Église.</div></div><div class="verse-container"><div class="tahitien">2 ’E i muri a’era, ’o rātou ato’a e ’ere i tō te ’ēkālesia ’e ’o tei tātarahapa i tā rātou mau hara, ’ua bāpetizohia rātou nō te tātarahapara’a, ’e ’ua fāri’ihia rātou i roto i te ’ēkālesia.</div><div class="francais">2 Et il arriva que ceux qui n’appartenaient pas à l’Église, qui se repentaient de leurs péchés, furent baptisés au repentir et furent reçus dans l’Église.</div></div><div class="verse-container"><div class="tahitien">3 ’E i muri ato’a a’era, ’o rātou ato’a nō roto i te ’ēkālesia ’o tei ’ore i tātarahapa i tā rātou mau ’ohipa ’ī’ino ’e tei ’ore ho’i i fa’aha’eha’a ia rātou iho i mua i te Atua—tē parau nei au nō ni’a i te feiā tei fa’ateiteihia i roto i te te’ote’o o tō rātou ’ā’au—’ua fa’aru’ehia rātou, ’e ’ua paraihia tō rātou mau i’oa, ’e ’aita tō rātou mau i’oa i tai’ohia i rotopū i tō te feiā parauti’a ra.</div><div class="francais">3 Et il arriva aussi que tous ceux qui appartenaient à l’Église, qui ne se repentaient pas de leur méchanceté et ne s’humiliaient pas devant Dieu — je veux dire ceux qui étaient enflés dans l’orgueil de leur cœur — ceux-là furent rejetés, et leur nom fut effacé, de sorte que leur nom ne fut plus compté parmi ceux des justes.</div></div><div class="verse-container"><div class="tahitien">4 ’E ’ua nā reira rātou i te ha’amata i te fa’ati’a i te fa’anahora’a o te ’ēkālesia i te ’oire nō Zarahemela.</div><div class="francais">4 Et ainsi, ils commencèrent à établir l’ordre de l’Église dans la ville de Zarahemla.</div></div><div class="verse-container"><div class="tahitien">5 I teienei ’ua hina’aro vau ’ia ’ite ’outou ē, e mea hōro’a-noa-hia te parau a te Atua i te mau ta’ata ato’a, ’e ’aita roa te ta’ata i ’ōpanihia ’ia ha’aputuputu ia rātou iho nō te fa’aro’o i te parau a te Atua.</div><div class="francais">5 Or, je voudrais que vous compreniez que la parole de Dieu était accessible à tous, que nul n’était privé du droit de s’assembler pour entendre la parole de Dieu.</div></div><div class="verse-container"><div class="tahitien">6 ’Āre’a rā ’ua fa’auehia mai te mau tamari’i a te Atua ’ia ha’aputuputu pinepine rātou ia rātou iho, ’e ’ia ’āmui ia rātou iho ma te ha’apae i te mā’a ’e ma te pure fa’a’ū’ana ’ia roa’a te maita’i i te mau ta’ata ’o tei ’ore i ’ite i te Atua.</div><div class="francais">6 Néanmoins, il était commandé aux enfants de Dieu de se réunir souvent et de s’unir dans le jeûne et la prière fervente en faveur du bien-être de l’âme de ceux qui ne connaissaient pas Dieu.</div></div><div class="verse-container"><div class="tahitien">7 ’E i teienei, i muri a’era, ’ia fa’aoti a’era Alama i te hōro’a atu i teie nei mau arata’ira’a, ’ua fa’aru’e mai ra ’oia ia rātou, ’oia ïa, i te ’ēkālesia i te ’oire ra nō Zarahemela, ’e ’ua haere atu ra i te pae i te hiti’a o te rā o te ’ānāvai ra Sidona, ’e tae atu ra i roto i te peho nō Gideona, i fa’ati’ahia na te hō’ē ’oire i reira ’o tei pi’ihia te ’oire nō Gideona, ’e tei roto te reira i te peho i pi’ihia ’o Gideona, ’e ’ua topahia tōna i’oa i te i’oa o te ta’ata i taparahihia i te ’o’e e te rima o Nehora.</div><div class="francais">7 Et alors, il arriva que lorsqu’Alma eut établi ces règles, il les quitta, oui, il quitta l’Église qui était dans la ville de Zarahemla, et passa à l’est du fleuve Sidon dans la vallée de Gédéon, où avait été construite une ville qui était appelée la ville de Gédéon, qui était dans la vallée qui était appelée Gédéon, appelée du nom de l’homme qui fut tué par l’épée de la main de Néhor.</div></div><div class="verse-container"><div class="tahitien">8 ’E ’ua haere atu ra Alama ’e ’ua ha’amata ihora i te a’o atu i te parau a te Atua i te ’ēkālesia i fa’ati’ahia i te peho nō Gideona, mai te au i te parau mau i heheuhia mai ’e tei parauhia mai e tōna ra mau metua, ’e mai te au i te vārua nō te heheura’a i roto iāna ra, ’e mai te au ho’i i te ’itera’a pāpū o Iesu Mesia, te Tamaiti a te Atua, ’o tē haere mai nō te fa’aora i tōna mau ta’ata i tā rātou mau hara, e mai te au ho’i i te fa’anahora’a mo’a i pi’ihia ai ’oia ra. ’E te reira ïa tei pāpa’ihia. ’Āmene.</div><div class="francais">8 Et Alma alla et commença à annoncer la parole de Dieu à l’Église qui était établie dans la vallée de Gédéon, selon la révélation de la vérité de la parole qui avait été dite par ses pères, et selon l’esprit de prophétie qui était en lui, selon le témoignage de Jésus-Christ, le Fils de Dieu, qui viendrait racheter son peuple de ses péchés, et le saint ordre par lequel il était appelé. Et c’est ainsi que c’est écrit. Amen.</div></div>
    <div class="verse-container introduction"><div class="tahitien">Te mau parau a Alama ’o tāna i fa’a’ite atu i te mau ta’ata i Gideona, mai te au i tāna iho pāpa’a parau.</div><div class="francais">Paroles qu’Alma adressa au peuple de Gédéon, selon ses annales.</div></div>
    <nav>
        <a href="chapter_9_5.html">Chapitre précédent</a> | 
        <a href="chapter_9_7.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
