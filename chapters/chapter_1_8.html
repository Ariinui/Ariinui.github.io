
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>1 Ne Chapitre 8</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>1 Ne</h1>
        <h2>1 Ne Chapitre 8</h2>
        <div class="verse-container"><div class="tahitien">1 ’E i muri a’era, ’ua ha’aputuputu mātou i te mau huru huero ato’a, te mau huru huero sītona ato’a, ’e te mau huru huero ato’a o te mā’a hotu.</div><div class="francais">1 Et il arriva que nous avions rassemblé toutes sortes de semences de toute espèce, à la fois des graines de toute espèce et aussi des semences de fruits de toute espèce.</div></div><div class="verse-container"><div class="tahitien">2 ’E i muri a’era, ’a pārahi noa ai tō’u metua tāne i te mēdēbara ra, ’ua parau mai ra ’oia ia mātou, nā ’ō mai ra : Inaha, ’ua moemoeāhia vau i te hō’ē moemoeā ; ’oia ho’i, ’ua ’ite au i te hō’ē ’ōrama.</div><div class="francais">2 Et il arriva que tandis que mon père demeurait dans le désert, il nous parla, disant : Voici, j’ai eu un songe, ou, en d’autres termes, j’ai eu une vision .</div></div><div class="verse-container"><div class="tahitien">3 ’E inaha, nō te mau mea tā’u i ’ite, e ti’a ai iā’u ’ia ’oa’oa i te Fatu nō Nephi ’e nō Samu ato’a ; nō te mea tē vai mau ra te tumu i mana’o ai au ē, e fa’aorahia rāua ’e te tahi pae rahi ato’a ho’i o tō rāua hua’ai.</div><div class="francais">3 Et voici, à cause de ce que j’ai vu, j’ai des raisons de me réjouir dans le Seigneur à cause de Néphi et aussi de Sam, car j’ai des raisons de penser qu’eux et aussi beaucoup de leur postérité seront sauvés.</div></div><div class="verse-container"><div class="tahitien">4 Inaha rā, e pe’ape’a rahi tō’u ia ’ōrua na, e Lamana ’e e Lemuela ; inaha ho’i, ’ua mana’o vau ē, ’ua ’ite au i roto i tā’u moemoeā, i te hō’ē mēdēbara pōiri ’e te ano roa.</div><div class="francais">4 Mais voici, Laman et Lémuel, j’éprouve des craintes extrêmes à cause de vous, car voici, il m’a semblé voir, dans mon songe, un désert sombre et désolé.</div></div><div class="verse-container"><div class="tahitien">5 ’E i muri a’era, ’ua ’ite atu ra vau i te hō’ē ta’ata, ’e ’ua fa’a’ahuhia ’oia i te hō’ē ’ahu teatea ; ’e ’ua haere mai ra ’oia ’e ’ua ti’a mai ra i mua iā’u.</div><div class="francais">5 Et il arriva que je vis un homme, et il était vêtu d’un vêtement blanc ; et il vint se tenir devant moi.</div></div><div class="verse-container"><div class="tahitien">6 ’E i muri a’era, ’ua paraparau mai ra ’oia iā’u, ’e ’ua fa’aue mai ra iā’u ’ia pe’e atu iāna.</div><div class="francais">6 Et il arriva qu’il me parla et m’invita à le suivre.</div></div><div class="verse-container"><div class="tahitien">7 ’E i muri a’era, ’a pe’e ai au iāna ra, ’ua ’ite a’era vau ē tei roto vau i te hō’ē vāhi pōiri ’e te ano roa.</div><div class="francais">7 Et il arriva que comme je le suivais, je me vis dans une solitude sombre et désolée.</div></div><div class="verse-container"><div class="tahitien">8 ’E i muri iho i tō’u haerera’a nō te ārea e rave rahi hora te maoro i roto i te pōiri, ’ua ha’amata ihora vau i te pure i te Fatu ’ia fa’atae mai i tōna aroha i ni’a iā’u, ’ia au i te rahi o tōna ra aroha iti.</div><div class="francais">8 Et lorsque j’eus voyagé pendant l’espace de nombreuses heures dans les ténèbres, je commençai à prier le Seigneur d’être miséricordieux envers moi, selon l’immensité de ses tendres miséricordes.</div></div><div class="verse-container"><div class="tahitien">9 ’E i muri a’era, i muri iho i tō’u purera’a i te Fatu, ’ua ’ite atu ra vau i te hō’ē ’āua rahi ’e te ’ā’ano.</div><div class="francais">9 Et il arriva que lorsque j’eus prié le Seigneur, je vis un champ vaste et spacieux.</div></div><div class="verse-container"><div class="tahitien">10 ’E i muri a’era, ’ua ’ite atu ra vau i te hō’ē tumu rā’au, ’e e mea hina’arohia ho’i tōna hotu nō te fa’a’oa’oa i te ta’ata.</div><div class="francais">10 Et il arriva que je vis un arbre dont le fruit était désirable pour rendre heureux.</div></div><div class="verse-container"><div class="tahitien">11 ’E i muri a’era, ’ua haere atu ra vau ’e ’ua ’amu ihora i te hotu nō ni’a mai ra, ’e ’ua ’ite ihora vau ē, e mea monamona roa te reira i tō te mau mea ato’a tā’u i tāmata na. ’Oia ïa, ’e ’ua ’ite au ē, e mea teatea tōna hotu, hau atu i te teatea i tō te mau mea ato’a tā’u i ’ite na.</div><div class="francais">11 Et il arriva que je m’avançai et que j’en mangeai du fruit ; et je vis qu’il était très doux, au-delà de tout ce que j’avais jamais goûté auparavant. Oui, et je vis que son fruit était blanc, au point de dépasser en blancheur tout ce que j’avais jamais vu.</div></div><div class="verse-container"><div class="tahitien">12 ’E ’a ’amu ai au i taua hotu ra, ’ua ’ī ihora tō’u vārua i te ’oa’oa rahi roa ; nō reira, ’ua tupu ihora tō’u hina’aro ’ia ’amu ato’a tō’u ’utuāfare i te reira ; nō te mea ’ua ’ite au ē, e mea hina’aro-roa-hia a’e te reira i tō te mau hotu ’ē ato’a.</div><div class="francais">12 Et comme j’en mangeais le fruit, il me remplit l’âme d’une joie extrêmement grande ; c’est pourquoi, je commençai à désirer que ma famille en mangeât aussi, car je savais qu’il était plus désirable que tous les autres fruits.</div></div><div class="verse-container"><div class="tahitien">13 ’E ’ia hi’o a’era tō’u mata ē ’ati noa a’e, penei a’e ’o te ’ite ato’a atu vau i tō’u ra ’utuāfare, ’ua ’ite atu ra vau i te hō’ē ’ānāvai pape ; ’e tē tahe ra te reira nā pīha’i iho i te tumu rā’au nō reira mai te hotu tā’u i ’amu ra.</div><div class="francais">13 Et comme je jetais les regards autour de moi dans l’espoir de découvrir peut-être ma famille aussi, je vis une rivière d’eau ; et elle coulait, et elle était près de l’arbre dont je mangeais le fruit.</div></div><div class="verse-container"><div class="tahitien">14 ’E ’ua hi’o atu ra vau nō te ’ite ē nō hea mai te reira i te haerera’a mai ; ’e ’ua ’ite atu ra ho’i au i te tumu nō te reira i te ātea iti a’e ; ’e i te tumu nō te reira ’ua ’ite atu ra vau i tō ’ōrua metua vahine ra ia Saria, ’e ia Samu, ’e ia Nephi ; ’e tē ti’a ra rātou mai te mea ra ē, ’aita rātou i ’ite i te vāhi tā rātou e haere ra.</div><div class="francais">14 Et je regardai pour voir d’où elle venait ; et je vis son point de départ à une petite distance ; et à son point de départ, je vis votre mère, Sariah, et Sam, et Néphi ; et ils se tenaient là comme s’ils ne savaient où aller.</div></div><div class="verse-container"><div class="tahitien">15 ’E i muri a’era, ’ua tārape atu ra vau ia rātou ; ’e ’ua parau ato’a atu ra vau ia rātou ma te reo pūai ’ia haere mai rātou iā’u ra, ’e ’ia ’amu i te hotu, ’o tei hina’aro-roa-hia a’e i tō te mau hotu ’e’ē ato’a ra.</div><div class="francais">15 Et il arriva que je leur fis signe ; et je leur dis aussi d’une voix forte qu’ils devaient venir à moi manger du fruit qui était plus désirable que tout autre fruit.</div></div><div class="verse-container"><div class="tahitien">16 ’E i muri a’era, ’ua haere mai ra rātou iā’u, ’e ’ua ’amu ato’a ihora i taua hotu ra.</div><div class="francais">16 Et il arriva qu’ils vinrent à moi et mangèrent aussi du fruit.</div></div><div class="verse-container"><div class="tahitien">17 ’E i muri a’era, ’ua hina’aro ato’a ho’i au ’ia haere ato’a mai Lamana rāua ’o Lemuela e ’amu i taua hotu ra ; nō reira, ’ua hi’o atu ra tō’u mata i te ha’amatara’a o taua ’ānāvai ra, penei a’e ’o te ’ite atu vau ia rāua.</div><div class="francais">17 Et il arriva que je désirai que Laman et Lémuel viennent aussi manger du fruit ; c’est pourquoi, je jetai les regards vers le point de départ de la rivière, dans l’espoir de les voir.</div></div><div class="verse-container"><div class="tahitien">18 ’E i muri a’era, ’ua ’ite atu ra vau ia rāua, ’aita rā rāua e haere mai iā’u nō te ’amu i taua hotu ra.</div><div class="francais">18 Et il arriva que je les vis, mais ils ne voulurent pas venir à moi manger du fruit.</div></div><div class="verse-container"><div class="tahitien">19 ’E ’ua ’ite atu ra vau i te hō’ē ’āuri tāpe’ara’a, ’e nā te pae ’ānāvai tōna torora’a, ’e ’ua tae roa mai i te tumu rā’au tei reira vau i te ti’ara’a.</div><div class="francais">19 Et je vis une barre de fer, et elle s’étendait le long du bord de la rivière et menait à l’arbre à côté duquel je me tenais.</div></div><div class="verse-container"><div class="tahitien">20 ’E ’ua ’ite ato’a atu ra vau i te hō’ē ’ē’a piriha’o ’e te oaoa, ’e ’ua tae roa mai te reira nā pīha’i iho i taua ’āuri tāpe’ara’a ra, ’e i te tumu rā’au tei reira vau i te ti’ara’a ; ’e ’ua toro ato’a atu te reira i te ha’amatara’a o te pape piha’a, i roto i te hō’ē ’āua rahi ’e te ’ā’ano, mai te mea ra ē, ’o te hō’ē ao te reira.</div><div class="francais">20 Et je vis aussi un sentier étroit et resserré, qui longeait la barre de fer jusqu’à l’arbre à côté duquel je me tenais ; et il passait aussi par le point de départ de la source jusqu’à un champ vaste et spacieux comme si cela avait été un monde.</div></div><div class="verse-container"><div class="tahitien">21 ’E ’ua ’ite atu ra vau i te mau pupu ta’ata e rave rahi e’ita e hope ’ia tai’o, ’e tē haere ti’a mai ra rātou e rave rahi ’ia noa’a ia rātou te ’ē’a ’o tē arata’i ti’a atu i te tumu rā’au tei reira vau i te ti’ara’a.</div><div class="francais">21 Et je vis d’innombrables multitudes de gens, dont beaucoup marchaient résolument afin de parvenir au sentier qui menait à l’arbre à côté duquel je me tenais.</div></div><div class="verse-container"><div class="tahitien">22 ’E i muri a’era, ’ua haere mai ra rātou, ’e ’ua ha’amata ihora i te haere nā te ’ē’a ’o tē arata’i ti’a atu i taua tumu rā’au ra.</div><div class="francais">22 Et il arriva qu’ils s’avancèrent et s’engagèrent dans le sentier qui menait à l’arbre.</div></div><div class="verse-container"><div class="tahitien">23 ’E i muri a’era, ’ua tupu a’era te māhu pōiri ; ’oia ïa, e māhu pōiri ta’ota’o roa, ’e nō reira ho’i ’ua mo’e roa te ’ē’a o te mau ta’ata i ha’amata i te haere nā te ’ē’a ra, ’e ’ua haere ’ē noa atu ra rātou ’e mo’e roa atu ra.</div><div class="francais">23 Et il arriva qu’il s’éleva un brouillard de ténèbres ; oui, un brouillard de ténèbres extrêmement grand, au point que ceux qui s’étaient engagés dans le sentier perdirent leur chemin, de sorte qu’ils s’éloignèrent et se perdirent.</div></div><div class="verse-container"><div class="tahitien">24 ’E i muri a’era, ’ua ’ite atu ra vau i te tahi atu ā mau ta’ata i te haere-ti’a-ra’a mai, ’e ’ua haere mai ra rātou ’e ’ua mau ihora i te hope’ara’a o taua ’āuri tāpe’ara’a ra ; ’e ’ua haere ti’a mai ra rātou nā roto i te māhu pōiri, ma te mau pāpū i taua ’āuri tāpe’ara’a ra, e tae roa mai ra rātou i taua tumu rā’au ra ’e ’amu ihora i te hotu o te tumu rā’au.</div><div class="francais">24 Et il arriva que j’en vis d’autres marcher résolument, et ils s’avancèrent et se saisirent de l’extrémité de la barre de fer ; et ils marchèrent résolument au travers du brouillard de ténèbres, s’agrippant à la barre de fer jusqu’à s’avancer et manger du fruit de l’arbre.</div></div><div class="verse-container"><div class="tahitien">25 ’E i muri iho i tō rātou ’amura’a i te hotu nō taua tumu rā’au ra, ’ua hi’o noa a’era tō rātou mata ē ’ati noa a’e, mai te mea ra ē, ’ua ha’amā rātou.</div><div class="francais">25 Et lorsqu’ils eurent mangé du fruit de l’arbre, ils jetèrent les regards autour d’eux comme s’ils étaient honteux .</div></div><div class="verse-container"><div class="tahitien">26 ’E ’ua hi’o noa ato’a a’era tō’u mata ē ’ati noa a’e, ’e ’ua ’ite atu ra vau i te hō’ē fare rahi ’e te ’ā’ano i te tahi pae mai o te ’ānāvai pape, ’e tē ti’a ra te reira mai te mea ra ē, tei roto ïa i te reva, i ni’a roa a’e i te fenua.</div><div class="francais">26 Et je jetai aussi les regards autour de moi et vis, de l’autre côté de la rivière d’eau, un grand et spacieux édifice ; et il semblait être en l’air, bien haut au-dessus de la terre.</div></div><div class="verse-container"><div class="tahitien">27 ’E ’ua ’ī roa ho’i te reira i te ta’ata, te feiā pa’ari ’e te feiā ’āpī, te tāne ’e te vahine ; e mea maita’i roa ho’i tō rātou ’ahu ; ’e tē tāhitohito mai ra ’e tē fa’atoro mai ra ho’i rātou i tō rātou mau manimani rima i te mau ta’ata i haere mai i reira ’e ’o tē ’amu ra i taua hotu ra.</div><div class="francais">27 Et il était rempli de gens, jeunes et vieux, hommes et femmes ; et leur façon de s’habiller était extrêmement raffinée ; et ils paraissaient se moquer et montrer du doigt ceux qui étaient venus manger du fruit.</div></div><div class="verse-container"><div class="tahitien">28 ’E i muri iho i tō rātou ’amura’a i taua hotu ra, ’ua ha’amā ihora rātou, nō te mau ta’ata i tāhitohito mai ia rātou ra ; ’e ’ua tāiva ihora rātou i roto i te mau ’ē’a i rāhuihia ’e mo’e atu ra.</div><div class="francais">28 Et après avoir goûté du fruit, ils furent honteux à cause de ceux qui se moquaient d’eux ; et ils tombèrent dans des sentiers interdits et se perdirent.</div></div><div class="verse-container"><div class="tahitien">29 ’E i teienei, ’aita vau, ’o Nephi, e parau i te mau parau ato’a a tō’u ra metua tāne.</div><div class="francais">29 Et maintenant, moi, Néphi, je ne dis pas toutes les paroles de mon père.</div></div><div class="verse-container"><div class="tahitien">30 ’Āre’a rā, nō te ha’apoto noa i te pāpa’ira’a, inaha, ’ua ’ite ’oia i te tahi atu ā mau pupu ta’ata i te haere-ti’a-ra’a mai ; ’e ’ua haere mai ra rātou ’e ’ua mau ihora i te hope’ara’a o taua ’āuritāpe’ara’a ra ; ’e ’ua haere ti’a noa mai rātou i mua, ma te mau māite noa i taua ’āuri tāpe’ara’a ra, ’e tae roa mai ra rātou i reira, ’e ’ua ma’iri ihora rātou i raro ’e ’amu ihora i te hotu o taua tumu rā’au ra.</div><div class="francais">30 Mais, pour être bref dans ce que j’écris, voici, il vit d’autres multitudes marcher résolument ; et elles vinrent se saisir de l’extrémité de la barre de fer, et elles allèrent résolument de l’avant, se tenant continuellement avec fermeté à la barre de fer jusqu’à s’avancer, et se laisser choir, et manger du fruit de l’arbre.</div></div><div class="verse-container"><div class="tahitien">31 ’E ’ua ’ite ato’a atu ’oia i te tahi atu ā mau pupu ta’ata i te ’imira’a i tō rātou ’ē’a ’e tae atu ai i taua fare rahi ’e te ’ā’ano ra.</div><div class="francais">31 Et il vit aussi d’autres multitudes se diriger en tâtonnant vers ce grand et spacieux édifice.</div></div><div class="verse-container"><div class="tahitien">32 ’E i muri a’era, e rave rahi tei paremo i roto i te mau hōhonura’a nō te pape piha’a ; ’e e rave rahi ho’i tei mo’e ’ē atu i tōna ra mata, i te haerera’a atu nā te mau ’ē’a ’e’ē ra.</div><div class="francais">32 Et il arriva que beaucoup furent noyés dans les profondeurs de la source ; et beaucoup disparurent à ses yeux, errant sur des routes étranges.</div></div><div class="verse-container"><div class="tahitien">33 E pupu ta’ata rahi ho’i tei tomo atu i roto i taua fare huru ’ē ra. ’E i muri iho i tō rātou tomora’a atu i roto i taua fare ra, ’ua fa’atoro mai ra rātou i tō rātou manimani rima nō te tāhitohito iā’u ’e i te mau ta’ata ato’a ho’i e ’amu ra i taua hotu ra ; ’aore rā mātou i ha’apa’o noa atu ia rātou.</div><div class="francais">33 Et grande fut la multitude de ceux qui entrèrent dans cet étrange édifice. Et lorsqu’ils furent entrés dans cet édifice, ils nous montrèrent du doigt avec mépris, moi et ceux qui mangeaient du fruit ; mais nous ne fîmes pas attention à eux.</div></div><div class="verse-container"><div class="tahitien">34 Teie te mau parau a tō’u metua tāne : Te mau ta’ata ato’a ho’i i ha’apa’o atu ia rātou ra, ’ua tāiva ’ē atu ïa rātou.</div><div class="francais">34 Voici les paroles de mon père : Car tous ceux qui leur avaient prêté attention étaient tombés.</div></div><div class="verse-container"><div class="tahitien">35 E ’aita Lamana rāua ’o Lemuela i ’amu i taua hotu ra, ’ua nā reira mai tō’u metua tāne.</div><div class="francais">35 Et Laman et Lémuel ne mangèrent pas du fruit, dit mon père.</div></div><div class="verse-container"><div class="tahitien">36 ’E i muri a’era, ’ia fa’aoti a’era tō’u metua tāne i te fa’a’ite mai i te mau parau ato’a nō tāna ra moemoeā ’e ’aore rā ’ōrama, ’e e rave rahi ho’i te reira, ’ua nā ’ō mai ra ’oia ia mātou, nō te mau mea tāna i ’ite i roto i taua ’ōrama ra, ’ua pe’ape’a roa ’oia nō Lamana ’e Lemuela ; ’oia ïa, ’ua pe’ape’a ’oia ’o te ti’avaruhia rāua mai mua atu i te aro o te Fatu.</div><div class="francais">36 Et il arriva qu’après que mon père eut dit toutes les paroles de son songe ou de sa vision, qui étaient nombreuses, il nous dit qu’à cause des choses qu’il avait vues en vision, il craignait extrêmement pour Laman et Lémuel ; oui, il craignait qu’ils ne fussent rejetés de la présence du Seigneur.</div></div><div class="verse-container"><div class="tahitien">37 ’E ’ua a’o atu ’oia ia rāua ma te aroha ato’a o te hō’ē metua here, ’ia ha’apa’o rāua i tāna mau parau, penei a’e ’o te aroha mai te Fatu ia rāua, ma te ’ore e fa’aru’e ia rāua ; ’oia ïa, ’ua a’o atu tō’u metua tāne ia rāua.</div><div class="francais">37 Et il les exhorta alors, avec toute la ferveur d’un père tendre, à écouter ses paroles, dans l’espoir que le Seigneur serait peut-être miséricordieux envers eux et ne les rejetterait pas ; oui, mon père leur prêcha.</div></div><div class="verse-container"><div class="tahitien">38 ’E i muri iho i tōna a’ora’a atu ia rāua, ’e te tohura’a ho’i ia rāua i te mau mea e rave rahi ra, ’ua fa’aue atu ra ’oia ia rāua ’ia ha’apa’o i te mau fa’auera’a a te Fatu ; ’e ’ua fa’aea ihora ’oia i reira i te parau atu ia rāua.</div><div class="francais">38 Et lorsqu’il leur eut prêché et leur eut aussi prophétisé beaucoup de choses, il les invita à garder les commandements du Seigneur ; et il cessa de leur parler.</div></div>
        <div class="verse-container introduction"><div class="tahitien">’Ua hāmani ’o Nephi e piti pāpa’a parau—’Ua parauhia te reira te mau ’api a Nephi—Tei roto i te mau ’api rahi te ’ā’amu nō ni’a i te orara’a pae tino ; ’e tei roto i te mau ’api iti te mau mea mo’a. Fātata 600–592H.M.</div><div class="francais">Néphi fait deux jeux d’annales — Il donne à chacun le nom de plaques de Néphi — Les grandes plaques contiennent l’histoire profane, les petites traitent avant tout de choses sacrées. Vers 600–592 av. J.-C.</div></div>
        <nav class="chapter-nav">
            <a href="chapter_1_7.html">Chapitre précédent</a> | 
            <a href="chapter_1_9.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
