
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 10</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 10</h2>
    <div class="verse-container"><div class="tahitien">1 ’E i teienei, e pāpa’i au, ’o Nephi, i ni’a i teie nei mau ’api, i te ’ā’amu nō tā’u ra mau ’ohipa, ’e tā’u ra fa’aterera’a, ’e tā’u ra ’ohipa tāvinira’a ; nō reira, nō te pāpa’ira’a i tā’u ra ’ā’amu, e mea ti’a iā’u ’ia paraparau ato’a i te mau mea nō ni’a i tō’u metua tāne, ’e nō ni’a ato’a i tō’u ra mau tua’ana.</div><div class="francais">1 Et maintenant, moi, Néphi, je poursuis en faisant, sur ces plaques-ci, le récit de mes actes, et de mon règne, et de mon ministère ; c’est pourquoi, pour poursuivre mon récit, je dois parler quelque peu de mon père et aussi de mes frères.</div></div><div class="verse-container"><div class="tahitien">2 Inaha ho’i, i muri a’era, ’ia fa’aoti a’era tō’u metua tāne i te parau mai i te mau parau nō ni’a i tāna ra moemoeā, ’e i te fa’aitoitora’a ho’i ia rāua ’ia rahi tō rāua ha’apa’o maita’i, ’ua parau atu ra ’oia ia rāua nō ni’a i te mau ’āti Iuda—</div><div class="francais">2 Car voici, il arriva que lorsqu’il eut fini de dire les paroles de son songe et aussi de les exhorter à la plus grande diligence, mon père leur parla des Juifs,</div></div><div class="verse-container"><div class="tahitien">3 ’Oia ho’i, i muri iho i tō rātou ha’amoura’ahia, ’oia ho’i tō taua ’oire rahi ra o Ierusalema, ’e te hōpoi-tītī-ra’a-hia e rave rahi i Babulonia ra, ’ia au i te tau mau o te Fatu ra, e ho’i fa’ahou mai rātou, ’oia ïa, e fa’aho’ihia mai i rāpae i te tītīra’a ; ’e i muri iho i tō rātou fa’aho’ira’ahia mai i rāpae i te tītīra’a, e fāri’i fa’ahou rātou i te fenua nō tō rātou ra ’āi’a.</div><div class="francais">3 disant que lorsqu’ils auraient été détruits, à savoir, cette grande ville de Jérusalem, et que beaucoup auraient été emmenés captifs à Babylone, lorsque le Seigneur le jugerait bon, ils reviendraient, oui, qu’ils seraient ramenés de captivité ; et après avoir été ramenés de captivité, ils posséderaient de nouveau le pays de leur héritage.</div></div><div class="verse-container"><div class="tahitien">4 ’Oia ïa, ’ia tae i te ono hānere matahiti i muri a’e i te taime i fa’aru’e ai tō’u metua tāne i Ierusalema, e fa’ati’a ai te Fatu te Atua i te hō’ē peropheta i rotopū i te mau ’āti Iuda—’oia ïa, i te hō’ē Mesia, ’oia ho’i, i te hō’ē Fa’aora nō tō te ao nei.</div><div class="francais">4 Oui, six cents ans après le moment où mon père quitta Jérusalem, le Seigneur Dieu susciterait un prophète parmi les Juifs, un Messie, ou, en d’autres termes, un Sauveur du monde.</div></div><div class="verse-container"><div class="tahitien">5 ’E ’ua parau ato’a ’oia nō ni’a i te mau peropheta, ’e te pae rahi ’o tei fa’a’ite pāpū mai i teie mau mea nō ni’a i teie Mesia, i parauhia e ana ra, ’oia ho’i teie Tāra’ehara nō tō te ao nei.</div><div class="francais">5 Et il parla aussi des prophètes, du grand nombre d’entre eux qui avaient témoigné de ce qui concernait ce Messie dont il avait parlé, ou de ce Rédempteur du monde.</div></div><div class="verse-container"><div class="tahitien">6 Nō reira, i mo’e na ’e i hi’a na te mau ta’ata ato’a, ’e e vai noa rātou mai te reira te huru ē a muri noa atu, maori rā ’ia ti’aturi rātou i teie nei Tāra’ehara.</div><div class="francais">6 C’est pourquoi, toute l’humanité était dans un état perdu et déchu, et le serait à jamais, à moins d’avoir recours à ce Rédempteur.</div></div><div class="verse-container"><div class="tahitien">7 ’E ’ua parau ato’a ’oia nō ni’a i te hō’ē peropheta ’o tē haere mai nā mua i te Mesia, nō te fa’aineine i te ’ē’a o te Fatu—</div><div class="francais">7 Et il parla aussi d’un prophète qui viendrait avant le Messie pour préparer le chemin du Seigneur :</div></div><div class="verse-container"><div class="tahitien">8 ’Oia ïa, e haere ato’a ’oia nā roto i te mēdēbara, i te pi’ira’a atu ē : ’A fa’aineine ’outou i te ’ē’a o te Fatu, ’e ’a fa’atītī’aifaro i tōna mau haere’a ; tē ti’a nei ho’i te hō’ē i rotopū ia ’outou na, e ’aore ’outou i ’ite iāna ; ’e e mana rahi a’e tōna i to’u, e ’aore ho’i e au iā’u ’ia tātara i te tāpe’a nō tōna ra tāma’a. E rave rahi ho’i te parau tā tō’u metua tāne i parau nō ni’a i teie nei mea.</div><div class="francais">8 oui, qu’il irait crier dans le désert : Préparez le chemin du Seigneur et rendez droits ses sentiers ; car au milieu de vous il a quelqu’un que vous ne connaissez pas, et il est plus puissant que moi, et je ne suis pas digne de délier la courroie de ses souliers. Et mon père parla beaucoup de cela.</div></div><div class="verse-container"><div class="tahitien">9 ’E ’ua parau mai tō’u metua tāne ē, e bāpetizo ’oia i Betebara, i terā pae mai i Ioridana ; ’e ’ua parau ato’a mai ho’i ’oia ē, e bāpetizo ’oia i te pape ; ’e nāna ho’i te Mesia e bāpetizo i te pape.</div><div class="francais">9 Et mon père dit qu’il baptiserait à Béthabara, au-delà du Jourdain ; et il dit aussi qu’il baptiserait d’eau, oui, qu’il baptiserait d’eau le Messie.</div></div><div class="verse-container"><div class="tahitien">10 ’E i muri iho i tōna bāpetizora’a i te Mesia i te pape, e ’ite ’oia ē e fa’a’ite atu ho’i ’oia ē, ’ua bāpetizo ’oia i te ’Ārenio a te Atua, ’o tē hōpoi ’ē atu i te mau hara a tō te ao nei.</div><div class="francais">10 Et lorsqu’il aurait baptisé d’eau le Messie, il verrait et témoignerait avoir baptisé l’Agneau de Dieu qui allait ôter les péchés du monde.</div></div><div class="verse-container"><div class="tahitien">11 ’E i muri a’era, i muri iho i te paraura’a ’o tō’u metua tāne i taua mau parau ra, ’ua parau atu ra ’oia i tō’u mau tua’ana nō ni’a i te ’evanelia ’o tē a’ohia atu i rotopū i te mau ’āti Iuda, ’e nō ni’a ato’a i tō te mau ’āti Iuda topara’a i roto i te ti’aturi ’ore. ’E i muri iho i tō rātou taparahira’a i te Mesia, ’o tē tae mai, ’e i muri iho i tōna taparahira’ahia, e ti’afa’ahou mai ai ’oia mai te pohe mai ra, ’e e fa’a’ite atu ’oia iāna iho nā roto i te Vārua Maita’i i te mau ’Ētene.</div><div class="francais">11 Et il arriva que lorsqu’il eut dit ces paroles, mon père parla à mes frères de l’Évangile qui serait prêché parmi les Juifs et aussi du fait que les Juifs dégénéreraient dans l’incrédulité . Et qu’ils tueraient le Messie qui viendrait, et lorsqu’il aurait été tué, il ressusciterait d’entre les morts et se manifesterait, par le Saint-Esprit, aux Gentils.</div></div><div class="verse-container"><div class="tahitien">12 ’Oia ïa, ’ua parau tō’u metua tāne e rave rahi mau parau nō ni’a i te mau ’Ētene, ’e nō ni’a ato’a i te ’utuāfare o ’Īserā’ela, ’e e fa’aauhia rātou i te hō’ē tumu rā’au ’ōlive, ’o tē tāpū-’ē-hia tōna mau ’āma’a ’e ’o tē ha’apurarahia nā roto i te ao ato’a nei.</div><div class="francais">12 Oui, effectivement mon père parla beaucoup des Gentils et aussi de la maison d’Israël, disant qu’on devait la comparer à un olivier dont les branches seraient rompues et dispersées sur toute la surface de la terre.</div></div><div class="verse-container"><div class="tahitien">13 Nō reira, ’ua parau ’oia ē, e mea ti’a roa ia tātou pā’āto’a ’ia arata’ihia ma te ’ā’au hō’ē i te fenua i fafauhia ra, ’ia tupu te parau a te Fatu ē, e ha’apurarahia tātou nā roto i te ao ato’a nei.</div><div class="francais">13 C’est pourquoi il fallait, dit-il, que nous fussions conduits d’un commun accord à la terre de promission pour accomplir la parole du Seigneur que nous serions dispersés sur toute la surface de la terre.</div></div><div class="verse-container"><div class="tahitien">14 ’E i muri iho i te ha’apurarara’ahia te ’utuāfare o ’Īserā’ela, e ha’aputuputu-fa’ahou-hia mai rātou ; ’oia ïa, i muri iho i tō te mau ’Ētene fāri’ira’a i te ’īra’a nō te ’Evanelia, e poihia te mau ’āma’a mau o te tumu rā’au ’ōlive, ’oia ho’i te mau toe’a o te ’utuāfare o ’Īserā’ela, ’oia ïa, e fāri’i rātou i te ’ite nō ni’a i te Mesia mau ra, tō rātou Fatu ’e tō rātou Tāra’ehara.</div><div class="francais">14 Et lorsque la maison d’Israël aurait été dispersée, elle serait de nouveau rassemblée ; en bref, lorsque les Gentils auraient reçu la plénitude de l’Évangile, les branches naturelles de l’olivier, ou les restes de la maison d’Israël, seraient greffées, ou parviendraient à la connaissance du vrai Messie, leur Seigneur et leur Rédempteur.</div></div><div class="verse-container"><div class="tahitien">15 ’E i nā reira ho’i tō’u metua tāne i te tohu ’e i te parau atu i tō’u nā tua’ana ; ’e e rave rahi atu ā ho’i mau mea o tā’u i ’ore i pāpa’i i roto i teie nei buka ; nō te mea ’ua pāpa’i au e rave rahi ’o tē ti’a iā’u ’ia pāpa’i i roto i te tahi buka nā’u ra.</div><div class="francais">15 Et c’est dans ce genre de langage que mon père prophétisa et parla à mes frères, et dit aussi beaucoup d’autres choses que je n’écris pas dans ce livre ; car j’ai écrit dans mon autre livre toutes celles qui m’étaient utiles.</div></div><div class="verse-container"><div class="tahitien">16 ’E teie mau mea ato’a ’o tā’u i parau, ’ua ravehia ïa ’a pārahi ai tō’u metua tāne i roto i te ti’ahapa, i te peho nō Lemuela.</div><div class="francais">16 Et toutes ces choses dont j’ai parlé se firent tandis que mon père demeurait sous une tente dans la vallée de Lémuel.</div></div><div class="verse-container"><div class="tahitien">17 ’E i muri a’era, i muri iho i tō’u, ’o Nephi, fa’aro’ora’a i te mau parau ato’a a tō’u ra metua tāne, nō ni’a i te mau mea tāna i ’ite i roto i te hō’ē ’ōrama, ’e te mau mea ho’i tāna i parau nā roto i te mana o te Vārua Maita’i ; ’oia te mana i roa’a iāna nā roto i te fa’aro’o i te Tamaiti a te Atua—e te Tamaiti a te Atua ra, ’o te Mesia ïa ’o tē tae mai—’Ua hina’aro ato’a vau, ’o Nephi, ’ia ’ite mata, ’e ’ia fa’aro’o, ’e ’ia ’ite ho’i i taua mau mea ra, nā roto i te mana o te Vārua Maita’i, ’oia ho’i te hōro’a a te Atua i te feiā pā’āto’a e ’imi māite iāna, mai tei te mau tau tahito ra, ’e mai tei te tau ato’a e fa’a’ite mai ai ’oia iāna iho i te tamari’i a te ta’ata nei.</div><div class="francais">17 Et il arriva que lorsque moi, Néphi, j’eus entendu toutes les paroles de mon père sur les choses qu’il avait vues en vision, et aussi les choses qu’il dit par le pouvoir du Saint-Esprit, pouvoir qu’il reçut par la foi au Fils de Dieu — et le Fils de Dieu était le Messie qui devait venir — moi, Néphi, je désirai voir, et entendre, et connaître également ces choses par le pouvoir du Saint-Esprit, qui est le don de Dieu à tous ceux qui le recherchent diligemment, aussi bien dans les temps anciens qu’au moment où il se manifestera aux enfants des hommes.</div></div><div class="verse-container"><div class="tahitien">18 Hō’ē ā ho’i tōna huru i nanahi, i teie nei mahana, ē a muri noa atu ; ’e ’ua fa’aineinehia te ’ē’a nō te mau ta’ata ato’a mai te ha’amatara’a mai ā o te ao nei, mai te mea e tātarahapa ’e e haere mai rātou iāna ra.</div><div class="francais">18 Car il est le même hier, aujourd’hui et à jamais ; et la voie est préparée pour tous les hommes depuis la fondation du monde, s’ils se repentent et viennent à lui.</div></div><div class="verse-container"><div class="tahitien">19 ’O ’oia ho’i tē ’imi māite ra, e ’itea ïa ; ’e e fa’a’itehia te mau parau ’aro a te Atua ia rātou, nā roto i te mana o te Vārua Maita’i, i teie nei mau tau, mai tei te mau tau tahito ato’a ra ho’i ; ’e mai tō te mau tau tahito ra, ’oia ato’a tō te mau tau e haere mai nei ; nō reira, te ’ē’a o te Fatu ’o te hō’ē ïa haere’a mure ’ore.</div><div class="francais">19 Car celui qui cherche diligemment trouve ; et les mystères de Dieu lui seront dévoilés par le pouvoir du Saint-Esprit, aussi bien en ces temps-ci que dans les temps anciens, et aussi bien dans les temps anciens que dans les temps à venir ; c’est pourquoi, le chemin du Seigneur est une même ronde éternelle.</div></div><div class="verse-container"><div class="tahitien">20 Nō reira, ’a ha’amana’o, e te ta’ata ē, e ha’avāhia ’oe i te mau mea ato’a tā ’oe e rave ra.</div><div class="francais">20 C’est pourquoi souviens-toi, ô homme, que pour toutes tes actions tu seras mis en jugement .</div></div><div class="verse-container"><div class="tahitien">21 Nō reira, mai te mea i ’imi ’oe i te rave i te parauti’a ’ore i te mau mahana nō tō ’oe tau tāmatara’a, ’ua vi’ivi’i ïa ’oe i mua i te ha’avāra’a a te Atua ; ’e ’aita ho’i e mea vi’ivi’i e ti’a ’ia pārahi i pīha’i iho i te Atua ; nō reira, ’ia ti’avaruhia ’oe ē a muri noa atu e ti’a ai.</div><div class="francais">21 C’est pourquoi, si vous avez cherché à faire le mal aux jours de votre épreuve, vous vous trouverez impurs devant le siège du jugement de Dieu ; et rien d’impur ne peut demeurer auprès de Dieu ; c’est pourquoi, vous serez rejetés à jamais.</div></div><div class="verse-container"><div class="tahitien">22 ’E nā te Vārua Maita’i ho’i i hōro’a mai i te mana iā’u ’ia parau atu i teie nei mau mea ma te huna ’ore.</div><div class="francais">22 Et le Saint-Esprit me donne l’autorité de dire ces choses, non de me taire.</div></div>
    <div class="verse-container introduction"><div class="tahitien">’Ua ’ite Nephi i te Vārua o te Fatu ’e ’ua fa’a’itehia ’oia i roto i te hō’ē ’ōrama i te tumu rā’au nō te ora—’Ua ’ite ’oia i te metua vahine o te Tamaiti a te Atua ’e ’ua ha’api’i ’oia i te aroha rahi o te Atua—’Ua ’ite ’oia i te bāpetizora’a, te tāvinira’a, ’e te fa’asātaurora’a o te ’Ārenio a te Atua—’Ua ’ite ato’a ’oia i te pi’ira’a ’e te ’ohipa mo’a a te Tino ’’Ahuru Ma Piti ’āpōsetolo a te ’Ārenio. Fātata 600–592H.M.</div><div class="francais">Néphi voit l’Esprit du Seigneur, et l’arbre de vie lui est montré en vision — Il voit la mère du Fils de Dieu et est informé de la condescendance de Dieu — Il voit le baptême, le ministère et la crucifixion de l’Agneau de Dieu — Il voit aussi l’appel et le ministère des douze apôtres de l’Agneau. Vers 600–592 av. J.-C.</div></div>
    <p>
        <a href="chapter_1_9.html">Chapitre précédent</a> | 
        <a href="chapter_1_11.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
