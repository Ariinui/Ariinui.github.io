
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 30</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 30</h2>
    <div class="verse-container"><div class="tahitien">1 ’E i teienei, inaha, e tō’u mau taea’e here, e paraparau atu vau ia ’outou ; nō te mea ’aita vau, ’o Nephi, e vaiiho ia ’outou ’ia mana’o ē, e mea parauti’a a’e ’outou i te mau ’Ētene. Inaha ho’i, ’ia ’ore ’outou e ha’apa’o i te mau fa’auera’a a te Atua, e pohe ’outou ; ’e nō te mau parau i parauhia, ’eiaha ’outou e mana’o ē, ’ua mou roa te mau ’Ētene.</div><div class="francais">1 Et maintenant, voici, mes frères bien-aimés, je voudrais vous parler ; car moi, Néphi, je ne souffrirai pas que vous pensiez que vous êtes plus justes que le seront les Gentils. Car voici, si vous ne gardez pas les commandements de Dieu, vous périrez tous de même ; et à cause des paroles qui ont été dites, vous ne devez pas penser que les Gentils seront totalement détruits.</div></div><div class="verse-container"><div class="tahitien">2 Inaha ho’i, tē parau atu nei au ia ’outou, te mau ’Ētene ato’a ’o tē tātarahapa, ’o te feiā ïa i fafau atu i te Fatu ; ’e te mau ’āti Iuda ato’a ’o tē ’ore e tātarahapa, e tāpū-’ē-hia atu ïa rātou ; ’aita roa ho’i te Fatu e fafau i te hō’ē noa atu ta’ata, maori rā i tei tātarahapa ’e tei ti’aturi i tāna Tamaiti, ’o Tei Mo’a i ’Īserā’ela.</div><div class="francais">2 Car voici, je vous dis que tous les Gentils qui se repentiront sont le peuple de l’alliance du Seigneur ; et tous les Juifs qui ne se repentiront pas seront rejetés ; car le Seigneur ne fait d’alliance qu’avec ceux qui se repentent et croient en son Fils, qui est le Saint d’Israël.</div></div><div class="verse-container"><div class="tahitien">3 ’E i teienei, e tohu ri’i atu vau nō ni’a i te mau ’āti Iuda ’e te mau ’Ētene ato’a ho’i. ’Ia tae mai te buka ’o tā’u i parau ra, ’e ’ia pāpa’ihia te reira i te mau ’Ētene ra, ’e ’ia pia-fa’ahou-hia i te Fatu ra, e rave rahi te ta’ata ’o tē ti’aturi i te mau parau i pāpa’ihia ra ; ’e e hōpoi atu rātou i te reira i te toe’a o tō tātou ra hua’ai.</div><div class="francais">3 Et maintenant, je voudrais encore prophétiser quelque peu concernant les Juifs et les Gentils. Car, lorsque le livre dont j’ai parlé paraîtra, et sera écrit aux Gentils, et scellé de nouveau pour le Seigneur, il en aura beaucoup qui croiront aux paroles qui sont écrites, et ils les porteront au reste de notre postérité.</div></div><div class="verse-container"><div class="tahitien">4 ’E i reira te toe’a o tō tātou hua’ai e ’ite ai i te parau nō tātou, ’e te huru ho’i nō tō tātou haerera’a mai mai Ierusalema mai ra ; ’e e ’ite ho’i rātou ē, e hua’ai rātou nō te mau ’āti Iuda.</div><div class="francais">4 Et alors, le reste de notre postérité saura qui nous sommes, comment nous sommes sortis de Jérusalem, et qu’ils sont descendants des Juifs.</div></div><div class="verse-container"><div class="tahitien">5 ’E e a’ohia te ’evanelia a Iesu Mesia i rotopū ia rātou ; nō reira, e fāri’i ai rātou i te ’ite i te parau nō ni’a i tō rātou ra mau metua, ’e i te ’ite ho’i i te parau nō Iesu Mesia, ’o tei ’itehia na i rotopū i tō rātou mau metua.</div><div class="francais">5 Et l’Évangile de Jésus-Christ sera annoncé parmi eux ; c’est pourquoi, ils auront de nouveau la connaissance de ce qu’étaient leurs pères, et aussi la connaissance de Jésus-Christ, que l’on avait parmi leurs pères.</div></div><div class="verse-container"><div class="tahitien">6 ’E i reira rātou e ’oa’oa ai ; nō te mea e ’ite rātou ē, e ha’amaita’ira’a teie nō rātou nō ’ō mai i te rima o te Atua ; ’e e ha’amata tō rātou mau poa pōiri i te ma’iri mai ni’a mai i tō rātou mata ; e ’ore ho’i te mau u’i e rave rahi e hope i rotopū ia rātou, e riro ai rātou ’ei feiā vi’ivi’i ’ore ’e te au-maita’i-hia.</div><div class="francais">6 Et alors, ils se réjouiront ; car ils sauront que c’est une bénédiction qui leur est donnée par la main de Dieu ; et leurs écailles de ténèbres commenceront à leur tomber des yeux ; et il ne passera pas beaucoup de générations parmi eux qu’ils ne soient un peuple pur et agréable .</div></div><div class="verse-container"><div class="tahitien">7 ’E a muri a’era, e ha’amata te mau ’āti Iuda i ha’apurarahia ra i te ti’aturi i te Mesia ; ’e e ha’amata ho’i rātou i te ha’aputuputu i ni’a i te fenua ; ’e e riro rātou ato’a ’o tei ti’aturi i te Mesia ’ei feiā au-maita’i-hia.</div><div class="francais">7 Et il arrivera que les Juifs qui sont dispersés commenceront aussi à croire au Christ ; et ils commenceront à se rassembler sur la surface du pays ; et tous ceux qui croiront au Christ deviendront aussi un peuple agréable.</div></div><div class="verse-container"><div class="tahitien">8 ’E a muri a’era, e ha’amata te Fatu te Atua i tāna ’ohipa i rotopū i te mau nūna’a ato’a, te mau ’ōpū ato’a, te mau reo ato’a, ’e te mau nūna’a ato’a, nō te fa’atupu i te fa’aho’ira’a mai i tōna mau ta’ata i ni’a i te fenua nei.</div><div class="francais">8 Et il arrivera que le Seigneur Dieu commencera son œuvre parmi toutes les nations, tribus, langues et peuples pour réaliser le rétablissement de son peuple sur la terre.</div></div><div class="verse-container"><div class="tahitien">9 E ha’avā te Fatu te Atua i te mau ta’ata ri’iri’i ma te parauti’a ; ’e e a’o ho’i ’oia ma te fāito ti’a i te feiā ha’eha’a o te fenua nei. ’E e tā’iri ’oia i te fenua nei i te rā’au o tōna ra vaha ; e nā roto i te mata’i o tōna ra vaha e ha’apohe ai ’oia i te feiā parauti’a ’ore.</div><div class="francais">9 Et le Seigneur Dieu jugera les pauvres avec équité, et il prononcera avec droiture sur les malheureux de la terre. Et il frappera la terre de sa parole comme d’une verge, et du souffle de ses lèvres il fera mourir le méchant.</div></div><div class="verse-container"><div class="tahitien">10 ’Ua fātata roa ho’i te tau e fa’ati’a ai te Fatu te Atua i te hō’ē fa’ata’a-’ē-ra’a rahi i rotopū i te mau ta’ata, ’e e ha’amou ’oia i te feiā parauti’a ’ore ; ’e e fa’aora noa ’oia i tōna ra mau ta’ata ; ’oia ïa, ’e noa atu ā e ha’amou ’oia i te feiā parauti’a ’ore i te auahi.</div><div class="francais">10 Car le temps vient rapidement où le Seigneur Dieu causera une grande division parmi le peuple, et les méchants, il les détruira ; et il épargnera son peuple, oui, même s’il doit détruire les méchants par le feu.</div></div><div class="verse-container"><div class="tahitien">11 ’E te parauti’a ra, ’o te tātua ïa o tōna tau’upu ; ’e te parau mau ra, ’o te tātua ïa o tōna ’ōpū.</div><div class="francais">11 La justice sera la ceinture de ses flancs, et la fidélité la ceinture de ses reins.</div></div><div class="verse-container"><div class="tahitien">12 ’E i reira e pārahi te luko i pīha’i iho i te ’ārenio ; ’e e tārava ’āmui ho’i te nēmera i pīha’i iho i te pinia māmoe, ’e te fanau’a pua’atoro, ’e te liona ’āpī, ’e te fanau’a ’ānimara poria ra ; e nā te hō’ē tamari’i ri’i e arata’i ia rātou.</div><div class="francais">12 Le loup habitera avec l’agneau, et la panthère se couchera avec le chevreau ; le veau, le lionceau, et le bétail qu’on engraisse, seront ensemble ; et un petit enfant les conduira.</div></div><div class="verse-container"><div class="tahitien">13 E ’āmui tāhō’ē te pua’atoro ’e te bea i te ’amura’a i te mā’a ; e tārava ’āmui ho’i tō rātou mau fanau’a te tahi i pīha’i iho i te tahi ; ’e e ’amu ho’i te liona i te matie mai te pua’atoro ato’a ra.</div><div class="francais">13 La vache et l’ourse auront un même pâturage, leurs petits un même gîte ; et le lion, comme le bœuf, mangera de la paille.</div></div><div class="verse-container"><div class="tahitien">14 ’E e ha’uti noa ho’i te aiū ’aru’aru i ni’a i te ’āpo’o o te asepi ra, ’e te tamari’i i fa’a’ore i te ū ra, e tu’u ïa ’oia i tōna rima i ni’a i te pūpunira’a o te zepho ra.</div><div class="francais">14 Le nourrisson s’ébattra sur l’antre de la vipère, et l’enfant sevré mettra sa main dans la caverne du basilic.</div></div><div class="verse-container"><div class="tahitien">15 ’E ’aita roa rātou e ha’amāuiui ’e ’aita ho’i e hāmani ’ino i te hō’ē a’e mea i ni’a i tō’u ato’a ra mou’a mo’a ; ’e e ’ī ho’i te fenua nei i te ’ite nō ni’a i te Fatu mai te mau pape e tāpo’i ra i te miti.</div><div class="francais">15 Il ne se fera ni tort ni dommage sur toute ma montagne sainte ; car la terre sera remplie de la connaissance du Seigneur, comme le fond de la mer par les eaux qui le couvrent.</div></div><div class="verse-container"><div class="tahitien">16 Nō reira, e fa’a’itehia ai te mau mea nō te mau nūna’a ato’a ; ’oia ïa, e fa’a’itehia ai te mau mea ato’a i te mau tamari’i a te ta’ata nei.</div><div class="francais">16 C’est pourquoi, les choses de toutes les nations seront dévoilées ; oui, tout sera dévoilé aux enfants des hommes.</div></div><div class="verse-container"><div class="tahitien">17 ’Aore e mea mo’e ’o tē ’ore e heheuhia ; ’aore e ’ohipa nō te pōiri ’o tē ’ore e fa’a’itehia i roto i te māramarama ; ’e ’aore e mea i tā’atihia i ni’a i te fenua nei ’o tē ’ore e tātarahia.</div><div class="francais">17 Il n’est rien de secret qui ne sera révélé ; il n’est aucune œuvre des ténèbres qui ne sera manifestée à la lumière, et il n’est rien de scellé sur la terre qui ne sera délié.</div></div><div class="verse-container"><div class="tahitien">18 Nō reira, i taua mahana ra e heheuhia mai ai te mau mea ato’a i heheuhia na i te mau tamari’i a te ta’ata nei ; ’e ’aita tō Sātane e mana fa’ahou i ni’a i te ’ā’au o te mau tamari’i a te ta’ata nei nō te hō’ē tau maoro. ’E i teienei, e tō’u mau taea’e here, e fa’aoti au i tā’u nei mau parau.</div><div class="francais">18 C’est pourquoi, tout ce qui été révélé aux enfants des hommes sera révélé en ce jour-là ; et Satan n’aura plus pouvoir pendant longtemps sur le cœur des enfants des hommes. Et maintenant, mes frères bien-aimés, je cesse de parler.</div></div>
    <div class="verse-container introduction"><div class="tahitien">Tē fa’a’ite nei Nephi nō te aha te Mesia i bāpetizohia ai—E mea ti’a roa i te ta’ata nei ’ia pe’e i te Mesia, ’ia bāpetizohia, ’ia fāri’i i te Vārua Maita’i, ’e ’ia fa’aitoito noa ē tae noa atu i te hope’a nō te fāri’i i te fa’aorara’a—Te tātarahapa ’e te bāpetizora’a ’o te ’ūputa ïa e tae atu ai i te ’ē’a apiapi ’e te piriha’o—E hōro’ahia te ora mure ’ore i te feiā ’o tē ha’apa’o i te mau fa’auera’a i muri iho i te bāpetizora’a. Fātata 559–545H.M.</div><div class="francais">Néphi dit pourquoi le Christ fut baptisé — Les hommes doivent suivre le Christ, être baptisés, recevoir le Saint-Esprit et persévérer jusqu’à la fin pour être sauvés — Le repentir et le baptême sont la porte du chemin étroit et resserré — La vie éternelle est donnée à ceux qui gardent les commandements après le baptême. Vers 559–545 av. J.-C.</div></div>
    <nav>
        <a href="chapter_2_29.html">Chapitre précédent</a> | 
        <a href="chapter_2_31.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
