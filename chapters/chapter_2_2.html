
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 2</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 2</h2>
    <div class="verse-container"><div class="tahitien">1 ’E i teienei, e Iakoba, tē parau atu nei au ia ’oe na : ’O ’oe tā’u matahiapo i te mahana o tō’u ra ’ati i te mēdēbara ra. ’E inaha, i tō ’oe tamari’ira’a ’ua fāri’i ’oe i te mau ’ati ’e te ’oto rahi nō te ’ohipa ’ī’ino a tō ’oe ra nā taea’e.</div><div class="francais">1 Et maintenant, Jacob, je te parle : Tu es mon premier-né dans les jours de mes tribulations dans le désert. Et voici, dans ton enfance tu as souffert des afflictions et beaucoup de tristesse, à cause de la violence de tes frères.</div></div><div class="verse-container"><div class="tahitien">2 ’Āre’a rā, e Iakoba, tā’u matahiapo i te mēdēbara, ’ua ’ite ’oe i te mana rahi o te Atua ; ’e e ha’amo’a ’oia i tō ’oe mau ’ati ’ei maita’i nō ’oe.</div><div class="francais">2 Néanmoins, Jacob, mon premier-né dans le désert, tu connais la grandeur de Dieu, et il consacrera tes afflictions à ton avantage.</div></div><div class="verse-container"><div class="tahitien">3 Nō reira, e ha’amaita’ihia tō ’oe vārua, ’e e pārahi ’oe ma te ora maita’i i pīha’i iho i tō ’oe ra taea’e, ia Nephi ; ’e e fa’a’ohipa ’oe i tō ’oe ra mau mahana nō te tāvini i tō ’oe Atua. Nō reira, ’ua ’ite au ē, ’ua fa’aorahia ’oe, nō te parauti’a o tō ’oe ra Tāra’ehara ; ’e ’ua ’ite ho’i ’oe ē, i te ’īra’a mau o te tau e haere mai ai ’oia nō te ’āfa’i mai i te fa’aorara’a o te ta’ata nei.</div><div class="francais">3 C’est pourquoi, ton âme sera bénie, et tu demeureras en sécurité avec ton frère Néphi ; et tes jours se passeront au service de ton Dieu. C’est pourquoi, je sais que tu es racheté à cause de la justice de ton Rédempteur, car tu as vu que, dans la plénitude du temps, il vient apporter le salut aux hommes.</div></div><div class="verse-container"><div class="tahitien">4 ’E ’ua ite ’oe i tōna hanahana i tō ’oe ’āpīra’a ; nō reira, ’ua ha’amaita’ihia ’oe mai ia rātou ’o tāna e poihere i te tino nei ; nō te mea hō’ē ā tō te Vārua huru i nanahi ra, i teie nei mahana, ē a muri noa atu. ’E ’ua fa’aineinehia te ’ē’a e ora ai te ta’ata nei i te hi’ara’a, ’e e mea hōro’a-noa-hia te fa’aorara’a.</div><div class="francais">4 Et dans ta jeunesse tu as vu sa gloire. C’est pourquoi, tu es béni tout comme ceux auprès desquels il exercera le ministère dans la chair, car l’Esprit est le même hier, aujourd’hui et à jamais. Et la voie est préparée depuis la chute de l’homme, et le salut est gratuit .</div></div><div class="verse-container"><div class="tahitien">5 ’E ’ua nava’i tō te ta’ata nei ha’api’ira’ahia, ’ia ’ite rātou i te maita’i ’e te ’ino. ’E ’ua hōro’ahia mai te ture i te ta’ata nei. ’E nā roto i te ture ’aita roa e ti’a i te ta’ata ’ia vai hara ’ore noa ; ’oia ho’i, nā roto i te ture ’ua tāpū-’ē-hia te ta’ata nei. ’Oia ïa, nā roto i te ture pae tino nei ’ua tāpū-’ē-hia rātou ; ’e ’oia ato’a, nā roto i te ture pae vārua ’ua tāpū-’ē-hia rātou i te mea maita’i, ’e ’ua riro ’ei mea ’ati ē a muri noa atu.</div><div class="francais">5 Et les hommes sont suffisamment instruits pour discerner le bien du mal. Et la loi est donnée aux hommes. Et par la loi aucune chair n’est justifiée ; ou, par la loi les hommes sont retranchés . Oui, par la loi temporelle ils ont été retranchés ; et aussi, par la loi spirituelle ils périssent vis-à-vis de ce qui est bon et deviennent malheureux à jamais.</div></div><div class="verse-container"><div class="tahitien">6 Nō reira, e tae mai te fa’aorara’a nā roto i te Mesia Mo’a ; ’e ’ua ’ī ho’i ’oia i te maita’i ’e te parau mau.</div><div class="francais">6 C’est pourquoi, la rédemption vient dans et par l’intermédiaire du saint Messie, car il est plein de grâce et de vérité.</div></div><div class="verse-container"><div class="tahitien">7 Inaha, ’ua pūpū ’oia iāna iho ’ei tusia nō te hara, nō te fa’atupu i te mau tītaura’a a te ture i ni’a ia rātou ato’a ’o tei fāri’i i te ’ā’au ’oto ’e te vārua tātarahapa ; ’e ’aita roa te mau tītaura’a a te ture e tae mai i ni’a ia vetahi ’ē atu ā.</div><div class="francais">7 Voici, il s’offre en sacrifice pour le péché, pour satisfaire aux exigences de la loi, pour tous ceux qui ont le cœur brisé et l’esprit contrit ; et il ne peut être satisfait aux exigences de la loi pour personne d’autre.</div></div><div class="verse-container"><div class="tahitien">8 Nō reira, e mea faufa’a roa ’ia fa’a’itehia teie nei mau mea i tō te ao nei, ’ia ’ite rātou ē, e ’ore roa e ti’a i te hō’ē ta’ata ’ia pārahi i mua i te aro o te Atua, maori rā nā roto i te mau maita’i rahi, ’e te aroha, ’e te maita’i o te Mesia Mo’a, ’o tē hōro’a i tōna ora i te tino nei, ’e ’o tē rave fa’ahou i te reira nā roto i te mana o te Vārua, ’ia ti’a iāna ’ia fa’atupu i te ti’afa’ahoura’a o tei pohe, ’e ’o ’oia te ti’a mātāmua mai.</div><div class="francais">8 C’est pourquoi il est très important de faire connaître ces choses aux habitants de la terre, afin qu’ils sachent qu’il n’y aucune chair qui puisse demeurer en la présence de Dieu, si ce n’est par les mérites, et la miséricorde, et la grâce du saint Messie, qui donne sa vie selon la chair et la reprend par le pouvoir de l’Esprit, afin de réaliser la résurrection des morts, étant le premier à ressusciter.</div></div><div class="verse-container"><div class="tahitien">9 Nō reira, ’o te oho mātāmua ’oia nā te Atua, i te mea e riro ’oia ’ei ārai nō te mau tamari’i ato’a a te ta’ata nei ; ’e e fa’aorahia rātou ’o tei ti’aturi iāna ra.</div><div class="francais">9 C’est pourquoi, il est les prémices pour Dieu, puisqu’il intercédera pour tous les enfants des hommes ; et ceux qui croient en lui seront sauvés.</div></div><div class="verse-container"><div class="tahitien">10 ’E nō te mea e riro ’oia ’ei ārai nō te mau ta’ata ato’a, e hope te mau ta’ata ato’a i te haere mai i te Atua ; nō reira, e ti’a rātou i mua i tōna aro, ’ia ha’avāhia e ana mai te au i te parau mau ’e te huru mo’a i roto iāna ra. Nō reira, tei te tītaura’a a te ture tā Tei Mo’a i hōro’a mai ra, e tāho’ohia ai te ta’ata i te utu’a i fa’aauhia ra, e taua utu’a i fa’aauhia ra, e mea ’ē roa te reira i te ’oa’oa i fa’aauhia ra, nō te fa’ati’a roa i te mau tītaura’a nō te tāra’ehara—</div><div class="francais">10 Et parce qu’il intercède pour tous, tous les hommes viennent à Dieu ; c’est pourquoi, ils se tiennent en sa présence pour être jugés par lui, selon la vérité et la sainteté qui sont en lui. C’est pourquoi, les buts de la loi que le Saint donnée pour infliger le châtiment qui est attaché — et ce châtiment qui est attaché est en opposition au bonheur qui est attaché, pour répondre aux buts de l’expiation —</div></div><div class="verse-container"><div class="tahitien">11 ’E e mea ti’a roa ho’i ’ia vai nā pae e piti i te mau mea ato’a ra. ’Āhiri ’aita te reira, e tā’u matahiapo i te mēdēbara ē, ’aore ïa e ti’a ’ia fa’atupu i te parauti’a, ’e ’aore ato’a i te ’ohipa ’ī’ino, ’e ’aore ato’a i te parau mo’a ’e te mamae, ’e ’aore ato’a i te maita’i ’e te ’ino. Nō reira, e mea ti’a roa ïa i te mau mea ato’a ’ia riro ’ei mea hō’ē ; nō reira, ’āhiri ho’i e mea hō’ē ana’e ra, e mea pohe ïa, ’aita ho’i tō te reira e ora, ’aita ho’i e pohe, e ’ere ïa i te mea tāhuti noa, e ’ere ato’a i te mea tāhuti ’ore, ’aita tōna e ’oa’oa, ’aita e mamae, ’aita e ’ite, ’aita ato’a e ’ite ’ore.</div><div class="francais">11 car il doit nécessairement avoir une opposition en toutes choses. S’il n’en était pas ainsi, mon premier-né dans le désert, la justice ne pourrait pas s’accomplir, ni la méchanceté, ni la sainteté ni la misère, ni le bien ni le mal. C’est pourquoi, chaque chose doit nécessairement être un composé ; c’est pourquoi, si c’était un seul corps, cela devrait nécessairement rester comme mort, n’ayant ni vie ni mort, ni corruption ni incorruptibilité, ni bonheur ni malheur, ni sensibilité ni insensibilité.</div></div><div class="verse-container"><div class="tahitien">12 Nō reira, ’ua hāmani-mau-hia ïa te reira nō te hō’ē mea faufa’a ’ore ; nō reira ’āhiri mai te reira, ’aore ïa e faufa’a nō te hope’a o tōna ra hāmanira’ahia. Nō reira, ’ua fa’a’ore mau ïa te reira i te pa’ari o te Atua ’e tāna ra mau ’ōpuara’a mure ’ore ; ’e ’oia ato’a te mana, ’e te aroha, ’e te parauti’a o te Atua.</div><div class="francais">12 C’est pourquoi, cela aurait nécessairement été créé pour rien ; c’est pourquoi, il n’y aurait pas eu de sens au but de sa création. C’est pourquoi, cela allait nécessairement détruire la sagesse de Dieu et ses desseins éternels, et aussi le pouvoir, et la miséricorde, et la justice de Dieu.</div></div><div class="verse-container"><div class="tahitien">13 E mai te mea e parau mai ’oe ē, aita e ture, tē parau ato’a ra ïa ’oe ē, ’aita e hara. ’E mai te mea e parau mai ’oe ē, ’aita e hara, tē parau ato’a ra ïa ’oe ē, ’aita e parauti’a. ’E mai te mea ē ’aita e parauti’a, ’aita ato’a ïa e ’oa’oa. ’E mai te mea ’aita e parauti’a ’e ’aita e ’oa’oa, ’aita ato’a ïa e utu’a ’e ’aita ato’a e mamae. ’E mai te mea ’aita teie nei mau mea, ’aita ato’a ïa e Atua. ’E mai te mea ’aita e Atua, ’aita ato’a ïa tātou ’e ’aita ato’a te fenua nei ; nō te mea ’āhiri ē ’aita e Atua ’aita ïa te hō’ē a’e mea i hāmanihia, ’aita ïa e mea ’ia ’ohipa, ’e ’ia ’ohipahia ; nō reira’ia ’ore ïa te mau mea ato’a e ti’a ai.</div><div class="francais">13 Et si vous dites qu’il n’y pas de loi, vous dites aussi qu’il n’y pas de péché. Si vous dites qu’il n’y pas de péché, vous dites aussi qu’il n’y pas de justice. Et s’il n’y pas de justice, il n’y pas de bonheur. Et s’il n’y pas de justice ni de bonheur, il n’y pas de châtiment ni de malheur. Et si ces choses ne sont pas, il n’y pas de Dieu. Et s’il n’y pas de Dieu, nous ne sommes pas, ni la terre, car il n’aurait pas pu avoir de création, ni de choses qui se meuvent, ni de choses qui sont mues ; c’est pourquoi, toutes choses auraient dû disparaître.</div></div><div class="verse-container"><div class="tahitien">14 ’E i teienei, e tā’u mau tamari’i tamāroa ē, tē parau atu nei au ia ’outou i teie nei mau mea ’ei faufa’a ’e ’ei ha’api’ira’a ho’i nō ’outou ; nō te mea tē vai nei te Atua, ’e nāna i hāmani i te mau mea ato’a ra, i te mau ra’i ’e te fenua nei, ’e te mau mea ato’a i roto ra, te mau mea ’ia ’ohipa, ’e te mau mea ’ia ’ohipahia.</div><div class="francais">14 Et maintenant, mes fils, je vous dis ces choses pour votre profit et votre instruction ; car il a un Dieu, et il tout créé, aussi bien les cieux que la terre, et tout ce qui s’y trouve, tant les choses qui se meuvent que les choses qui sont mues .</div></div><div class="verse-container"><div class="tahitien">15 ’E ’ia fa’atupu i tāna ra mau ’ōpuara’a mure ’ore i te hope’a o te ta’ata nei, i muri a’e i tōna hāmanira’a i tō tātou nā metua mātāmua, ’e te mau ’ānimara o te fenua, ’e te mau manu o te reva, ’oia ho’i te mau mea ato’a i hāmanihia ra, i tītauhia ho’i ’ia vai nā pae e piti ; ’oia ho’i te mā’a i rāhuihia ra i te tahi pae, ’e i te tahi pae, ’o te tumu rā’au ïa nō te ora ; e mea monamona te tahi, ’e e mea ’ava’ava te tahi.</div><div class="francais">15 Et lorsqu’il eut créé nos premiers parents, et les bêtes des champs, et les oiseaux du ciel, en bref, toutes les choses qui sont créées, il fallut nécessairement, pour accomplir ses desseins éternels à l’égard de la destinée finale de l’homme, qu’il eût une opposition, le fruit défendu par opposition à l’arbre de vie, l’un étant doux et l’autre amer.</div></div><div class="verse-container"><div class="tahitien">16 Nō reira, ’ua fa’ati’a te Fatu te Atua i te ta’ata nei ’ia rave mai te au i tōna iho hina’aro. Nō reira, ’aita e ti’a i te ta’ata nei ’ia rave mai te au i tōna iho hina’aro, maori rā ’ua hia’ai ’oia i te tahi ’e ’aore rā i te tahi atu.</div><div class="francais">16 C’est pourquoi, le Seigneur Dieu donna à l’homme d’agir par lui-même. C’est pourquoi, l’homme ne pourrait agir par lui-même s’il n’était attiré par l’attrait de l’un ou de l’autre.</div></div><div class="verse-container"><div class="tahitien">17 ’E nō te mau mea tā’u i tai’o ra, ’ua mana’o ihora vau, ’o Lehi ē, ’ua ma’iri mai te hō’ē melahi a te Atua mai te ra’i mai, mai te au i tei pāpa’ihia ra ; nō reira, ’ua riro mai ’oia ’ei diabolo, ’e ’ua tītau ho’i ’oia i te mea ’ino i mua i te aro o te Atua.</div><div class="francais">17 Et moi, Léhi, selon les choses que j’ai lues, je dois nécessairement supposer qu’un ange de Dieu, selon ce qui est écrit, était tombé du ciel ; c’est pourquoi, il devint un démon, ayant cherché ce qui était mal devant Dieu.</div></div><div class="verse-container"><div class="tahitien">18 ’E nō te mea ’ua ma’iri mai ’oia mai te ra’i mai, ’e ’ua ro’ohia ’oia i te ’ati ē a muri noa atu, ’ua tītau ato’a atu ra ’oia ’ia mamae te mau ta’ata ato’a. Nō reira, ’ua parau atu ra ’oia, ’oia ho’i taua ’ōphī tahito ra, ’o te diabolo, ’oia te metua o te mau parau ha’avare ato’a ra, ia Eva i te nā-’ō-ra’a ē : ’A ’amu i te mā’a o te rā’au i rāhuihia ra, ’e ’aita ’oe e pohe, e riro rā ’oe mai te Atua ra te huru, i te itera’a i te maita’i ’e te ’ino.</div><div class="francais">18 Et parce qu’il était tombé du ciel et était devenu misérable à jamais, il chercha aussi le malheur de toute l’humanité. C’est pourquoi, il dit à Ève, oui, le serpent ancien, qui est le diable, qui est le père de tous les mensonges, c’est pourquoi, il dit : Mangez du fruit défendu, et vous ne mourrez pas, mais vous serez comme Dieu, connaissant le bien et le mal.</div></div><div class="verse-container"><div class="tahitien">19 ’E i muri a’e i tō Adamu rāua ’o Eva ’amura’a i te mā’a o te rā’au i rāhuihia ra, ’ua ti’avaruhia rāua i rāpae’au i te ’ō i Edene, nō te fa’a’apu i te fenua.</div><div class="francais">19 Et lorsqu’Adam et Ève eurent pris du fruit défendu, ils furent chassés du jardin d’Éden pour cultiver la terre.</div></div><div class="verse-container"><div class="tahitien">20 ’E ’ua fānau mai rāua i te mau tamari’i, ’oia ïa, ’oia ho’i te ’utuāfare o te ao ato’a nei.</div><div class="francais">20 Et ils ont donné le jour à des enfants, oui, à la famille de toute la terre.</div></div><div class="verse-container"><div class="tahitien">21 ’E ’ua ha’amaorohia te pu’e mahana o te mau tamari’i a te ta’ata nei, mai te au i te hina’aro o te Atua, ’ia ti’a ia rātou ’ia tātarahapa ’a vai ai rātou i te tino nei ; nō reira, ’ua riro tō rātou orara’a ’ei tāmatara’a, ’e ’ua ha’amaorohia tō rātou pu’e mahana mai te au i te mau fa’auera’a tā te Fatu te Atua i hōro’a i te mau tamari’i a te ta’ata nei. ’Ua hōro’a mai ho’i ’oia i te fa’auera’a ’ia tātarahapa te mau ta’ata ato’a e ti’a ai ; ’e ’ua fa’a’ite mai ho’i ’oia i te mau ta’ata ē ’ua mo’e rātou, nō te ture i ’ōfatihia e tō rātou ra nā metua.</div><div class="francais">21 Et les jours des enfants des hommes furent prolongés, selon la volonté de Dieu, afin qu’ils pussent se repentir tandis qu’ils étaient dans la chair ; c’est pourquoi, leur état devint un état de mise à l’épreuve, et leur temps fut prolongé, selon les commandements que le Seigneur Dieu donnés aux enfants des hommes. Car il donné le commandement que tous les hommes doivent se repentir, car il montré à tous les hommes qu’ils étaient perdus à cause de la transgression de leurs parents.</div></div><div class="verse-container"><div class="tahitien">22 ’E i teienei, inaha, ’āhiri ’aita Adamu i ’ōfati i te ture ’aita ato’a ïa ’oia e hi’a, e vai noa rā ïa ’oia i roto i te ’ō i Edene. ’E te mau mea ato’a i hāmanihia na e mea ti’a ïa ’ia vai noa i roto i tō rātou huru mau mai te au i tō rātou hāmanira’ahia i muta’a ihora ; ’e ’ia vai noa te reira ē a muri noa atu e ti’a ai, ’e ’aore e hope’a.</div><div class="francais">22 Et maintenant, voici, si Adam n’avait pas transgressé, il ne serait pas tombé, mais il serait resté dans le jardin d’Éden. Et toutes les choses qui avaient été créées auraient dû rester exactement dans l’état dans lequel elles étaient après avoir été créées ; et elles auraient dû rester à jamais et ne pas avoir de fin.</div></div><div class="verse-container"><div class="tahitien">23 ’E ’aita i ti’a ia rāua ’ia fānau i te tamari’i i reira, nō reira i vai ai rā rāua ma te hara ’ore, ’e ’aore o rāua e ’oa’oa, nō te mea ’aita rāua i ’ite i te mamae ; ’aore a rāua e ha’apa’ora’a i tei maita’i, nō te mea ’aita rāua i ’ite i te hara.</div><div class="francais">23 Ils n’auraient pas eu d’enfants ; c’est pourquoi, ils seraient restés dans un état d’innocence, n’ayant aucune joie, car ils ne connaissaient aucune misère, ne faisant aucun bien, car ils ne connaissaient aucun péché.</div></div><div class="verse-container"><div class="tahitien">24 Inaha rā, ’ua ravehia te mau mea ato’a nā roto i te pa’ari nōna ’o tei ’ite i te mau mea ato’a.</div><div class="francais">24 Mais voici, tout été fait dans la sagesse de celui qui sait tout.</div></div><div class="verse-container"><div class="tahitien">25 ’Ua hi’a Adamu ’ia vai te mau ta’ata, ’e tē vai nei te mau ta’ata ’ia noa’a tō rātou ’oa’oa.</div><div class="francais">25 Adam tomba pour que les hommes fussent, et les hommes sont pour avoir la joie .</div></div><div class="verse-container"><div class="tahitien">26 ’E e haere mai te Mesia i te ’īra’a mau o te tau, ’ia ti’a iāna ’ia fa’aora i te mau tamari’i a te ta’ata i te hi’ara’a ra. ’E nō te mea ’ua fa’aorahia rātou i te hi’ara’a, ’ua riro ïa rātou ’ei mea ti’amā ē a muri noa atu, i te ’itera’a i te maita’i ’e te ’ino ; ’ia rave rātou i tei au i tō rātou iho hina’aro, ’e ’ia ’ore rātou ’ia ha’avīhia, maori rā nā roto i te fa’autu’ara’a a te ture i te mahana rahi ’e te hope’a ra, mai te au i te mau fa’auera’a tā te Atua i hōro’a mai.</div><div class="francais">26 Et le Messie vient dans la plénitude du temps, afin de racheter de la chute les enfants des hommes. Et parce qu’ils sont rachetés de la chute, ils sont devenus libres à jamais, discernant le bien du mal, pour agir par eux mêmes et non pour être contraints, si ce n’est par le châtiment de la loi au grand et dernier jour, selon les commandements que Dieu donnés.</div></div><div class="verse-container"><div class="tahitien">27 Nō reira, e mea ti’amā te mau ta’ata i te pae tino nei ; ’e ’ua hōro’ahia mai te mau mea ato’a ia rātou ’o tē tano nō te ta’ata nei. ’E e ti’amā tō rātou ’ia mā’iti i te ti’amāra’a ’e te ora mure ’ore, nā roto i te Ārai rahi o te ta’ata ato’a, ’e ’aore rā ’ia mā’iti i te fa’atītīra’a ’e te pohe, mai te au i te fa’atītīra’a ’e te mana o te diabolo ; nō te mea tē tītau nei ’oia ’ia ro’ohia te mau ta’ata ato’a i te ’oto mai iāna ihora.</div><div class="francais">27 C’est pourquoi, les hommes sont libres selon la chair, et tout ce qui est nécessaire à l’homme leur est donné. Et ils sont libres de choisir la liberté et la vie éternelle, par l’intermédiaire du grand Médiateur de tous les hommes, ou de choisir la captivité et la mort, selon la captivité et le pouvoir du diable ; car il cherche à rendre tous les hommes malheureux comme lui.</div></div><div class="verse-container"><div class="tahitien">28 ’E i teienei, e tā’u mau tamari’i tamāroa, ’ua hina’aro vau ’ia ti’aturi ’outou i taua Ārai rahi ra, ’e ’ia ha’apa’o ho’i i tāna ra mau fa’auera’a rahi ; ’e ’ia auraro maita’i i tāna ra mau parau, ’e ’ia mā’iti i te ora mure ’ore, mai te au i te hina’aro o tōna ra Vārua Mo’a.</div><div class="francais">28 Et maintenant, mes fils, je voudrais que vous vous tourniez vers le grand Médiateur, et écoutiez ses grands commandements, et soyez fidèles à ses paroles, et choisissiez la vie éternelle, selon la volonté de son Esprit-Saint ;</div></div><div class="verse-container"><div class="tahitien">29 ’E ’eiaha e mā’iti i te pohe mure ’ore, mai te au i tō te tino hina’aro ’e te ’ino i roto i te reira, ’o tei hōro’a i te mana i te vārua o te diabolo ’ia faatītī ’e ’ia arata’i ho’i ia ’outou i raro i hade, ’ia ti’a iāna ’ia fa’atere ia ’outou i roto i tōna ihora bāsileia.</div><div class="francais">29 et ne choisissiez pas la mort éternelle, selon la volonté de la chair et le mal qui est en elle, qui donne à l’esprit du diable le pouvoir de rendre captif, de vous faire descendre en enfer, pour pouvoir régner sur vous dans son royaume.</div></div><div class="verse-container"><div class="tahitien">30 ’Ua parau atu vau i teie mau parau ri’i ia ’outou ato’a, e tā’u mau tamari’i tamāroa, i te mau mahana hope’a nō tō’u nei orara’a i te tino nei ; ’e ’ua mā’iti ho’i au i te pae maita’i, mai te au i te mau parau a te peropheta ra. ’E ’aita atu tō’u e hina’aro, maori rā ’o te maita’i mure ’ore nō tō ’outou vārua. ’Āmene.</div><div class="francais">30 Je vous ai dit ces quelques paroles à vous tous, mes fils, dans les derniers jours de mon épreuve ; et j’ai choisi la bonne part, selon les paroles du prophète. Et je n’ai d’autre but que le bien-être éternel de votre âme. Amen.</div></div>
    <div class="verse-container introduction"><div class="tahitien">I ’Aiphiti ’ua ’ite Iosepha i te mau ’āti Nephi i roto i te hō’ē ’ōrama—’Ua tohu ’oia nō ni’a ia Iosepha Semita, te hi’o nō teie mau mahana hope’a nei ; nō ni’a ia Mose ’o tei fa’aora ia ’Īserā’ela ; ’e nō ni’a i te taera’a mai te Buka a Moromona. Fātata 588–570H.M.</div><div class="francais">Joseph en Égypte eut la vision des Néphites — Il prophétisa sur Joseph Smith, le voyant des derniers jours, sur Moïse, qui délivrerait Israël, et sur la parution du Livre de Mormon. Vers 588–570 av. J.-C.</div></div>
    <nav>
        <a href="chapter_2_1.html">Chapitre précédent</a> | 
        <a href="chapter_2_3.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
