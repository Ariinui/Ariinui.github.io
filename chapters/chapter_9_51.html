
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 51</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 51</h2>
    <div class="verse-container"><div class="tahitien">1 ’E i teienei, i muri a’era, i te ha’amatara’a nō te piti ’ahuru ’e ma pae o te matahiti nō te fa’aterera’a a te mau ha’avā i ni’a a’e i te mau ta’ata o Nephi, ’ua fa’atupu rātou i te hau i rotopū i te mau ta’ata o Lehi ’e te mau ta’ata o Morianetona nō ni’a i tō rātou mau fenua, ’e ’ua ha’amata i te piti ’ahuru ’e ma pae o te matahiti ma te hau.</div><div class="francais">1 Et alors, il arriva, au commencement de la vingt-cinquième année du règne des juges sur le peuple de Néphi, que ceux-ci avaient fait régner la paix entre le peuple de Léhi et le peuple de Morianton concernant leurs terres, et avaient commencé la vingt-cinquième année dans la paix ;</div></div><div class="verse-container"><div class="tahitien">2 ’Āre’a rā, ’aita rātou i tāpe’a maoro i te hau i ni’a te fenua, ’ua tupu ihora te mārōra’a i rotopū i te mau ta’ata nō ni’a i te ha’avā rahi ra ’o Pahorana ; inaha ho’i, tē vai ra te tahi pae o te mau ta’ata ’o tei hina’aro ’ia fa’ahuru-’ē-hia te tahi mau vāhi iti ta’a ’ē nō te ture.</div><div class="francais">2 néanmoins, ils ne conservèrent pas longtemps une paix entière dans le pays, car il commença à avoir une querelle parmi le peuple concernant le grand juge Pahoran ; car voici, il avait une partie du peuple qui désirait que l’on changeât un petit nombre de points particuliers de la loi.</div></div><div class="verse-container"><div class="tahitien">3 Inaha rā, e’ita ’o Pahorana e fa’ahuru ’ē ’e ’aore rā e fa’ati’a ’ia fa’ahuru-’ē-hia te ture ; nō reira, ’aita ’oia i fa’aro’o i te feiā ’o tei fa’atae i tō rātou mau hina’aro nā roto i tā rātou mau parau anira’a nō ni’a i te fa’ahuru-’ē-ra’a i te ture.</div><div class="francais">3 Mais voici, Pahoran ne voulut pas changer ni permettre que l’on changeât la loi ; il n’écouta donc pas ceux qui avaient envoyé leur voix avec leur pétition pour le changement de la loi.</div></div><div class="verse-container"><div class="tahitien">4 Nō reira, ’ua riri a’era te feiā ’o tei hina’aro ’ia fa’ahuru-’ē-hia te ture iāna, ’e ’ua hina’aro ihora rātou ’ia ’ore ’oia ’ia vai noa ’ei ha’avā rahi i ni’a i te fenua ; nō reira ’ua tupu ihora te mārōra’a rahi nō ni’a i te reira, ’aita rā te ha’amani’ira’a toto.</div><div class="francais">4 C’est pourquoi ceux qui voulaient que la loi fût changée furent en colère contre lui et désirèrent qu’il ne fût plus le grand juge du pays ; c’est pourquoi, il se produisit une vive dispute à ce sujet, mais sans aller jusqu’à l’effusion du sang.</div></div><div class="verse-container"><div class="tahitien">5 ’E i muri a’era, ’o rātou ’o tei hina’aro ’ia ’īritihia Pahorana mai ni’a mai i te pārahira’a ha’avā, ’ua parauhia ïa rātou e mau ta’ata-hina’aro-ari’i, nō te mea ’ua hina’aro rātou ’ia fa’ahuru-’ē-hia te ture, ’ia ti’a ia rātou ’ia ha’amou i te hau ti’amā ’e ’ia fa’ati’a i te ari’i i ni’a i te fenua.</div><div class="francais">5 Et il arriva que ceux qui voulaient que Pahoran fût détrôné du siège du jugement furent appelés hommes-du-roi, car ils étaient désireux de voir la loi changée de manière à renverser le gouvernement libre et à établir un roi sur le pays.</div></div><div class="verse-container"><div class="tahitien">6 ’E ’o rātou ’o tei hina’aro ’ia fa’aea noa ’o Pahorana ’ei ha’avā rahi i ni’a i te fenua, ’ua ma’iri rātou i tō rātou i’oa e feiā-ti’amā ; ’e mai te reira ho’i te fa’ata’a-’ē-ra’a i rotopū ia rātou ; ’e ’ua tapu te feiā-ti’amā ’e ’ua fafau ho’i ’ia tāpe’a noa i tō rātou ti’amāra’a ’e te mau mea e maita’i ai tā rātou ha’apa’ora’a nā roto i te hō’ē hau ti’amā.</div><div class="francais">6 Et ceux qui voulaient que Pahoran demeurât grand juge du pays prirent sur eux le nom d’hommes-libres ; et c’est ainsi qu’il eut une division parmi eux, car les hommes-libres avaient juré ou fait alliance de défendre leurs droits et les garanties de leur religion par un gouvernement libre.</div></div><div class="verse-container"><div class="tahitien">7 ’E i muri a’era, ’ua fa’a’āfarohia tā rātou mārōra’a nā roto i te reo o te nūna’a. ’E i muri a’era, ’ua tae mai ra te reo o te nūna’a ’ia ravehia te hina’aro o te feiā-ti’amā, ’e ’ua fa’aea noa Pahorana i ni’a i te pārahira’a ha’avā, ’e ’ua fa’atupu te reira i te ’oa’oa i rotopū i te mau taea’e o Pahorana, ’e i te mau ta’ata nō te ti’amā ato’a ho’i, ’e ’ua ha’amāmū te reira i te mau ta’ata-hina’aro-ari’i, ’e ’aita atu ra rātou i pāto’i mai, ’ua tītauhia rā rātou ’ia tāpe’a noa i te tumu nō te ti’amāra’a.</div><div class="francais">7 Et il arriva que le sujet de leur querelle fut réglé par la voix du peuple. Et il arriva que la voix du peuple se prononça en faveur des hommes-libres, et Pahoran conserva le siège du jugement, ce qui causa beaucoup de réjouissance parmi les frères de Pahoran et aussi chez beaucoup d’entre le peuple de la liberté, qui réduisirent aussi les hommes-du-roi au silence, de sorte qu’ils n’osèrent pas s’opposer, mais furent obligés de défendre la cause de la liberté.</div></div><div class="verse-container"><div class="tahitien">8 I teienei, te feiā i hina’aro ’ia mā’itihia te mau ari’i, ’o te feiā ti’ara’a teitei ïa ; ’e ’ua tītau rātou ’ia fa’aari’ihia rātou ; ’e ’ua turuhia ho’i rātou e te mau ta’ata tei tītau i te mana ’e te ha’amanara’a i ni’a iho i te mau ta’ata.</div><div class="francais">8 Or, ceux qui étaient en faveur des rois étaient des gens de haute naissance, et ils cherchaient à être rois ; et ils étaient soutenus par ceux qui cherchaient le pouvoir et l’autorité sur le peuple.</div></div><div class="verse-container"><div class="tahitien">9 Inaha rā, e taime fifi roa teie ’ia vai te reira huru mārōra’a i rotopū i te mau ta’ata o Nephi ; inaha ho’i, ’ua fa’ati’arepu fa’ahou ’Amalikia i te ’ā’au o te mau ta’ata o te mau ’āti Lamana e ’aro i te mau ta’ata o te mau ’āti Nephi, ’e tē ha’aputuputu mai ra ’oia i te mau fa’ehau nō te mau vāhi ato’a o tōna ra fenua, ’e tē tātua ra ia rātou i te mauha’a tama’i, ’e tē fa’aineine ra ia rātou nō te ’aro atu ma te itoito rahi ; i tapu na ho’i ’oia ’ia inu i te toto o Moroni.</div><div class="francais">9 Mais voici, de telles dissensions parmi le peuple de Néphi survenaient à une époque fort critique ; car voici, Amalickiah avait de nouveau excité le cœur du peuple des Lamanites contre le peuple des Néphites, et il rassemblait des soldats de toutes les parties de son pays, et les armait, et se préparait en toute diligence pour la guerre ; car il avait juré de boire le sang de Moroni.</div></div><div class="verse-container"><div class="tahitien">10 Inaha rā, e ’ite tātou ē, ’ua parau rū noa ’oia ma te feruri ’ore ’a tapu ai ’oia ; ’āre’a rā, ’ua fa’aineine ’oia iāna iho ’e i tōna mau nu’u fa’ehau nō te haere mai e ’aro i te mau ’āti Nephi.</div><div class="francais">10 Mais voici, nous verrons que la promesse qu’il fit là était téméraire ; néanmoins, il se prépara, lui et ses armées, à livrer bataille aux Néphites.</div></div><div class="verse-container"><div class="tahitien">11 I teienei, ’aita tōna mau nu’u fa’ehau i rahi roa atu mai tō te mātāmua ra, nō te mea e rave rahi tauatini tei taparahihia e te rima o te mau ’āti Nephi ; noa atu ā tō rātou rahira’a i pohe, ’ua ha’aputuputu ’āmui mai ’o ’Amalikia i te hō’ē nu’u fa’ehau rahi roa, ’e nō reira ’aita atu ra ’oia i mata’u ’ia haere mai i raro i te fenua ra nō Zarahemela.</div><div class="francais">11 Or, ses armées n’étaient pas aussi grandes qu’elles l’avaient été jusqu’à présent, à cause des nombreux milliers qui avaient été tués de la main des Néphites ; mais malgré leurs grandes pertes, Amalickiah avait rassemblé une armée étonnamment grande, au point qu’il ne craignait pas de descendre au pays de Zarahemla.</div></div><div class="verse-container"><div class="tahitien">12 ’Oia ïa, ’ua haere mai ’Amalikia iho i raro ’ei upo’o fa’atere nō te mau ’āti Lamana. ’E tei te piti ’ahuru ’e ma pae o te matahiti nō te fa’aterera’a a te mau ha’avā ; ’e tei taua ihora ho’i taime i ha’amata ai rātou i te fa’ahau i te mau ’ohipa nō tā rātou ra mau mārōra’a nō ni’a i te ha’avā rahi ra ’o Pahorana.</div><div class="francais">12 Oui, Amalickiah alla jusqu’à descendre lui-même à la tête des Lamanites. Et c’était la vingt-cinquième année du règne des juges ; et c’était au même moment où ils avaient commencé à régler les affaires de leurs querelles concernant le grand juge Pahoran.</div></div><div class="verse-container"><div class="tahitien">13 ’E i muri a’era, ’ia ’ite a’era te mau ta’ata i parauhia e mau ta’ata-hina’aro-ari’i ē, tē haere mai ra te mau ’āti Lamana i raro nō te ’aro mai ia rātou, ’ua ’oa’oa a’era tō rātou ’ā’au ; ’e ’aita atu ra rātou i hina’aro ’ia rave i te mauha’a tama’i, ’e ’ua riri roa a’era ho’i rātou i te ha’avā rahi, ’e i te mau ta’ata nō te ti’amā, ’e ’aita atu ra ïa rātou i rave i te mau mauha’a tama’i nō te pāruru i tō rātou fenua.</div><div class="francais">13 Et il arriva que lorsque les hommes qui étaient appelés hommes-du-roi apprirent que les Lamanites descendaient leur livrer bataille, ils se réjouirent dans leur cœur ; et ils refusèrent de prendre les armes, car ils étaient si furieux contre le grand juge, et aussi contre le peuple de la liberté, qu’ils ne voulurent pas prendre les armes pour défendre leur pays.</div></div><div class="verse-container"><div class="tahitien">14 ’E i muri a’era, ’ia ’ite a’era Moroni i te reira, ’e ’ia ’ite ato’a a’era ho’i ’oia ē, tē haere mai ra te mau ’āti Lamana i roto i te mau ’ōti’a o te fenua, ’ua riri rahi a’era ’oia nō te ’eta’eta o taua mau ta’ata ra ’o tāna i fa’aitoito ma te ’ana’anatae ’ia fa’aora ia rātou ; ’oia ïa, ’ua riri rahi a’era ’oia ; ’ua ’ī roa a’era tōna vārua i te riri ia rātou.</div><div class="francais">14 Et il arriva que lorsque Moroni vit cela et vit aussi que les Lamanites entraient dans les régions frontières du pays, il fut extrêmement furieux à cause de l’obstination de ces gens qu’il avait travaillé à protéger avec tant de diligence ; oui, il fut extrêmement furieux ; son âme était remplie de colère contre eux.</div></div><div class="verse-container"><div class="tahitien">15 ’E i muri a’era, ’ua fa’atae atu ra ’oia i te anira’a i te tāvana rahi o te fenua, nā roto i te reo o te nūna’a, i te anira’a iāna ’ia tai’o ’oia i te reira, ’e ’ia hōro’a mai ’oia i te mana iāna (ia Moroni) nō te ha’avī atu i te feiā ’ōrurehau ’ia pāruru i tō rātou fenua, ’e ’aore rā ’ia taparahi atu ia rātou.</div><div class="francais">15 Et il arriva qu’il envoya une pétition, avec la voix du peuple, au gouverneur du pays, désirant qu’il la lût, et lui donnât (à lui, Moroni), le pouvoir d’obliger ces dissidents à défendre leur pays sous peine de mort.</div></div><div class="verse-container"><div class="tahitien">16 ’O tāna ho’i teie ’ōpuara’a mātāmua ’ia fa’a’ore i te mau mārōra’a ’e te mau tāivara’a i rotopū i te mau ta’ata ; inaha ho’i, nā te reira i fa’atupu a’enei i te mau ha’amoura’a ato’a i tupu i ni’a ia rātou. ’E i muri a’era, ’ua fa’ati’ahia mai te reira mai te au i te reo o te nūna’a.</div><div class="francais">16 Car son premier souci était de mettre fin à de telles querelles et à de telles dissensions parmi le peuple ; car voici, elles avaient été jusqu’alors la cause de toute leur destruction. Et il arriva que cela fut accordé, selon la voix du peuple.</div></div><div class="verse-container"><div class="tahitien">17 ’E i muri a’era, ’ua fa’aue atu ra Moroni i tōna nu’u fa’ehau ’ia haere atu rātou e ’aro i taua mau ta’ata-hina’aro-ari’i ra, ’ia hutihia i raro tō rātou ra te’ote’o ’e tō rātou mana’o ari’i ’e ’ia fa’aha’aha’a-roa-hia rātou i raro i te repo, ’e ’aore rā ’ia rave rātou i te mau mauha’a tama’i ’e ’ia pāturu i te ’ohipa nō te ti’amāra’a e ti’a ai.</div><div class="francais">17 Et il arriva que Moroni commanda à son armée d’aller contre ces hommes-du-roi, pour abattre leur orgueil et leur noblesse et les abaisser jusqu’à terre, ou alors ils devaient prendre les armes et soutenir la cause de la liberté.</div></div><div class="verse-container"><div class="tahitien">18 ’E i muri a’era, ’ua haere ti’a atu ra te mau nu’u fa’ehau nō te ’aro atu ia rātou ; ’e ’ua huti i raro i tō rātou ra te’ote’o e tō rātou ra mana’o ari’i ; ’e nō reira ’a fa’ateitei mai ai rātou i tā rātou mau mauha’a tama’i nō te ’aro mai i te mau ta’ata o Moroni, ’ua tāpūhia rātou i raro ’e ’ua fa’aha’aha’a-roa-hia i raro i te repo.</div><div class="francais">18 Et il arriva que les armées marchèrent contre eux ; et elles abattirent leur orgueil et leur noblesse, de sorte que lorsqu’ils levèrent leurs armes de guerre pour combattre les hommes de Moroni, ils furent abattus et abaissés jusqu’à terre.</div></div><div class="verse-container"><div class="tahitien">19 ’E i muri a’era, ’ua noa’ahia e maha tauatini o taua feiā ’ōrurehau ra tei tāpūhia i raro i te ’o’e ; ’e tō rātou feiā fa’atere tei ’ore i taparahihia i roto i te ’arora’a, ’ua ravehia ïa rātou ’e ’ua tu’uhia i roto i te fare tāpe’ara’a, ’aita ho’i e taime nō te ha’avā ia rātou i taua taime ra.</div><div class="francais">19 Et il arriva qu’il eut quatre mille de ces dissidents qui furent abattus par l’épée ; et ceux de leurs chefs qui ne furent pas tués à la bataille furent pris et jetés en prison, car on n’avait pas le temps de les juger à ce moment-là.</div></div><div class="verse-container"><div class="tahitien">20 ’E te toe’a o taua feiā ’ōrurehau ra, ’ua fāri’i ïa rātou i te reva nō te ti’amāra’a, ’ia ’ore rātou ’ia tā’irihia i raro i te repo i te ’o’e, ’e ’ua fa’auehia rātou ’ia huti i te reva nō te ti’amāra’a i ni’a iho i tō rātou mau pare, ’e i roto i tō rātou mau ’oire, ’e ’ia rave i te mauha’a tama’i nō te pāruru i tō rātou fenua.</div><div class="francais">20 Et le reste de ces dissidents, plutôt que d’être abattus sur le sol par l’épée, cédèrent à l’étendard de la liberté et furent forcés de hisser l’étendard de la liberté sur leurs tours et dans leurs villes et de prendre les armes pour défendre leur pays.</div></div><div class="verse-container"><div class="tahitien">21 ’E ’ua nā reira Moroni i te ha’amou i taua mau ta’ata-hina’aro-ari’i ra, ’e ’aita atu ra e ta’ata toe nō roto mai i taua pupu ta’ata-hina’aro-ari’i ra ; ’e ’ua nā reira ho’i ’oia i te fa’a’ore i te ’eta’eta ’e te te’ote’o o taua mau ta’ata ra, ’o tei poro na ē, e toto ari’i tō rātou ; ’āre’a rā ’ua tu’uhia rātou i raro ’ia fa’aha’eha’a ia rātou iho mai tō rātou mau taea’e, ’e ’ia tama’i pūai atu nō tō rātou ti’amāra’a i te fa’atītīra’a.</div><div class="francais">21 Et ainsi, Moroni mit fin à ces hommes-du-roi, de sorte que l’on n’en connut plus sous l’appellation hommes-du-roi ; et ainsi, il mit fin à l’obstination et à l’orgueil de ces gens qui professaient avoir le sang de la noblesse ; mais ils furent contraints à s’humilier comme leurs frères et à combattre vaillamment pour être libérés de la servitude.</div></div><div class="verse-container"><div class="tahitien">22 Inaha, i muri a’era, ’a rave noa ai Moroni i te rāve’a nō te fa’a’ore i te mau ’arora’a ’e te mau mārōra’a i rotopū i tōna ra mau ta’ata, ’e ’a ha’avī ai ia rātou i te hau ’e i te peu maitata’i, ’e ’a fa’aineine ai ’oia i te mau fa’aturera’a nō te fa’aineine ia rātou ’ia ’aro atu i te mau ’āti Lamana, inaha ho’i, ’ua tae a’ena mai te mau ’āti Lamana i te fenua ra nō Moroni, ’e tei te mau fenua te reira nā te pae miti.</div><div class="francais">22 Voici, il arriva que pendant que Moroni brisait ainsi les guerres et les querelles parmi son peuple, et lui imposait la paix et la civilisation, et faisait des règlements pour se préparer à la guerre contre les Lamanites, voici, les Lamanites étaient entrés au pays de Moroni, qui était dans les régions frontières près du bord de la mer.</div></div><div class="verse-container"><div class="tahitien">23 ’E i muri a’era, ’aita atu ra i nava’i te pūai o te mau ’āti Nephi i te ’oire nō Moroni ; nō reira ’ua tīahi ’ē atu ra ’Amalikia ia rātou, ma te taparahi e rave rahi. ’E i muri a’era ’ua haru noa ihora ’Amalikia i te ’oire ; ’oia ïa, ’e tō rātou ra mau pā pa’ari ato’a.</div><div class="francais">23 Et il arriva que les Néphites n’étaient pas suffisamment forts dans la ville de Moroni ; c’est pourquoi Amalickiah les chassa, en en tuant beaucoup. Et il arriva qu’Amalickiah prit possession de la ville, oui, possession de toutes leurs fortifications.</div></div><div class="verse-container"><div class="tahitien">24 ’E ’o rātou ho’i ’o tei horo ’ē atu i rāpae i te ’oire ra nō Moroni, ’ua tae atu ïa i te ’oire ra nō Nephiha ; e ’oia ato’a ’ua ha’aputuputu ’āmui mai ra te mau ta’ata o te ’oire ra nō Lehi ia rātou iho, ’e ’ua fa’aineine ihora ’ia ineine nō te fārerei i te mau ’āti Lamana i roto i te ’arora’a.</div><div class="francais">24 Et ceux qui s’enfuirent de la ville de Moroni vinrent à la ville de Néphihah ; et le peuple de la ville de Léhi se rassembla aussi, et fit des préparatifs, et était prêt à recevoir les Lamanites à la bataille.</div></div><div class="verse-container"><div class="tahitien">25 ’Āre’a rā, i muri a’era, ’aita ’Amalikia i fa’ati’a i te mau ’āti Lamana ’ia haere nō te ’aro atu i te ’oire ra nō Nephiha, ’ua tāpe’a rā ia rātou i raro ’ia pārahi noa i te pae miti, ma te vaiiho noa i te tahi mau ta’ata i roto i te mau ’oire nō te tāpe’a noa ’e nō te pāruru i te reira.</div><div class="francais">25 Mais il arriva qu’Amalickiah ne voulut pas que les Lamanites aillent livrer bataille à la ville de Néphihah, mais les garda en bas, près du bord de la mer, laissant des hommes dans toutes les villes pour les conserver et les défendre.</div></div><div class="verse-container"><div class="tahitien">26 ’E ’ua nā reira ’oia i te haere atu ma te haru i te mau ’oire e rave rahi, te ’oire ra nō Nephiha, ’e te ’oire ra nō Lehi, te ’oire ra nō Morianetona, ’e te ’oire ra nō Omonera, ’e te ’oire ra nō Gida, ’e te ’oire ra nō Muleka, ’e tei te mau fenua nō te pae hiti’a o te rā taua mau ’oire ra i te pae miti.</div><div class="francais">26 Et ainsi, il continua, prenant possession de beaucoup de villes, la ville de Néphihah, et la ville de Léhi, et la ville de Morianton, et la ville d’Omner, et la ville de Gid, et la ville de Mulek, qui étaient toutes dans les régions frontières de l’est, près du bord de la mer.</div></div><div class="verse-container"><div class="tahitien">27 ’E i nā reira ho’i te mau ’āti Lamana i te noa’ara’a te mau ’oire e rave rahi nā roto i te ha’avare a ’Amalikia, ’e nā roto ho’i i tō rātou mau nu’u fa’ehau e rave rahi, ’ua ’āua-pa’ari-hia taua mau ’oire ra mai te au i te mau pā pa’ari a Moroni ra ; ’e ’ua riro te reira ’ei mau ha’apūra’a pa’ari nō te mau ’āti Lamana.</div><div class="francais">27 Et ainsi, les Lamanites avaient obtenu, par la ruse d’Amalickiah, par leurs armées innombrables, tant de villes, qui toutes étaient considérablement fortifiées à la manière des fortifications de Moroni ; et toutes offraient des places fortes aux Lamanites.</div></div><div class="verse-container"><div class="tahitien">28 ’E i muri a’era, ’ua haere ti’a atu ra rātou i te mau ’ōti’a o te fenua ra nō ’Auhune, ma te tīahi atu i te mau ’āti Nephi mai mua atu ia rātou ’e ma te taparahi e rave rahi o rātou.</div><div class="francais">28 Et il arriva qu’ils marchèrent sur les régions frontières du pays d’Abondance, repoussant les Néphites devant eux et en tuant beaucoup.</div></div><div class="verse-container"><div class="tahitien">29 ’Āre’a rā i muri a’era, ’ua ’arohia mai rātou e Teanekuma ’o tei taparahi na ia Morianetona, ’e tei haere ho’i i mua roa nō te tāpe’a i tō te reira mau ta’ata i tō rātou horora’a.</div><div class="francais">29 Mais il arriva qu’ils rencontrèrent Téancum, qui avait tué Morianton et avait devancé son peuple dans sa fuite.</div></div><div class="verse-container"><div class="tahitien">30 ’E i muri a’era, ’ua haere ti’a atu ra ’oia i mua ’e ’ua tāpe’a ato’a ihora ia ’Amalikia, ’a haere ti’a atu ai ’oia ’e tōna nu’u fa’ehau rahi ’ia roa’a iāna te fenua ra nō ’Auhune, ’e te fenua ato’a i te pae apato’erau.</div><div class="francais">30 Et il arriva qu’il devança Amalickiah aussi, tandis que celui-ci avançait avec sa nombreuse armée pour prendre possession du pays d’Abondance et aussi du pays situé du côté du nord.</div></div><div class="verse-container"><div class="tahitien">31 Inaha rā, ’aita ’oia i manuia, nō te mea ’ua tūra’ihia ’oia i muri e Teanekuma ’e tōna ra mau ta’ata ; e mau ’aito rahi ho’i rātou ; ’e ’ua hau atu ho’i tō te mau ta’ata ato’a o Teanekuma pūai ’e te ’aravihi i te ’ohipa ’aro i tō te mau ta’ata o te mau ’āti Lamana, ’e nō reira ’ua upo’oti’a rātou i ni’a a’e i te mau ’āti Lamana.</div><div class="francais">31 Mais voici, il eut la déception de se voir repoussé par Téancum et ses hommes, car c’étaient de grands guerriers ; car tous les hommes de Téancum dépassaient les Lamanites dans leur force et dans leur habileté à la guerre, de sorte qu’ils prirent l’avantage sur les Lamanites.</div></div><div class="verse-container"><div class="tahitien">32 ’E i muri a’era, ’ua ha’ape’ape’a noa rātou i te mau ’āti Lamana, ’e nō reira ’ua taparahi noa atu ra ia rātou ē tae noa atu i te pō. ’E i muri a’era, ’ua fa’ati’a ihora Teanekuma ’e tōna ra mau ta’ata i tō rātou mau ti’ahapa nā te mau fenua i te hiti nō te fenua nō ’Auhune ; ’e ’ua fa’ati’a ato’a ihora ’Amalikia i tōna ra mau ti’ahapa nā te mau fenua i te pae tahatai i te pae miti, ’e ’ua nā reira noa atu ra rātou i te tīahihia.</div><div class="francais">32 Et il arriva qu’ils les harcelèrent, de sorte qu’ils les tuèrent jusqu’à la nuit. Et il arriva que Téancum et ses hommes dressèrent leurs tentes dans les régions frontières du pays d’Abondance ; et Amalickiah dressa ses tentes dans les régions frontières sur la plage près du bord de la mer, et c’est de cette manière qu’ils furent chassés.</div></div><div class="verse-container"><div class="tahitien">33 ’E i muri a’era, ’ia tae mai ra te pō, ’ua haere huna atu ra Teanekuma ’e tōna ra tāvini i rāpae mai i te pō, e haere ti’a atu ra i te pūhapa o ’Amalikia ; ’e inaha, ’ua vare’ahia rātou i te ta’oto, nō tō rātou rohirohi i te ’ohipa ’e te ve’ave’a rahi o te mahana.</div><div class="francais">33 Et il arriva que lorsque la nuit fut venue, Téancum et son serviteur s’avancèrent silencieusement et sortirent de nuit, et entrèrent dans le camp d’Amalickiah ; et voici, le sommeil les avait écrasés du fait de leur grande fatigue, qui était causée par les travaux et la chaleur du jour.</div></div><div class="verse-container"><div class="tahitien">34 ’E i muri a’era, ’ua haere huna atu ra Teanekuma i roto i te ti’ahapa o te ari’i, ’e ’ua pātia ihora i tōna māfatu i te tavero ; ’ua taparahi pohe ’oi’oi ’oia i te ari’i, ’e ’aita roa a’era ’oia i fa’aara i tōna ra mau tāvini.</div><div class="francais">34 Et il arriva que Téancum se glissa secrètement dans la tente du roi et lui enfonça un javelot dans le cœur ; et il causa immédiatement la mort du roi, de sorte qu’il n’éveilla pas ses serviteurs.</div></div><div class="verse-container"><div class="tahitien">35 ’E ’ua ho’i huna fa’ahou mai ra ’oia i tōna ihora pūhapara’a, ’e inaha, tē ta’oto noa ra tōna mau ta’ata, ’e ’ua fa’aara a’era ’oia ia rātou ’e ’ua fa’a’ite atu ra ia rātou i te mau mea ato’a ’o tāna i rave.</div><div class="francais">35 Et il retourna en secret dans son propre camp, et voici, ses hommes étaient endormis, et il les éveilla et leur dit tout ce qu’il avait fait.</div></div><div class="verse-container"><div class="tahitien">36 ’E ’ua parau atu ra ’oia i tōna mau nu’u fa’ehau ’ia vai ineine māite rātou, ’o te ara mai te mau ’āti Lamana ’e ’o te haere mai rātou e ’aro mai ia rātou.</div><div class="francais">36 Et il commanda à ses armées de se tenir prêtes, de peur que les Lamanites ne se soient éveillés et ne viennent contre eux.</div></div><div class="verse-container"><div class="tahitien">37 ’E ’o te hope’a te reira nō te piti ’ahuru ’e ma pae o te matahiti nō te fa’aterera’a a te mau ha’avā i ni’a iho i te mau ta’ata o Nephi ; ’e ’o te hope’a ho’i te reira nō te mau mahana o ’Amalikia.</div><div class="francais">37 Et ainsi finit la vingt-cinquième année du règne des juges sur le peuple de Néphi ; et ainsi finirent les jours d’Amalickiah.</div></div>
    <div class="verse-container introduction"><div class="tahitien">’Ua mono mai Amorona ia ’Amalikia ’ei ari’i nō te mau ’āti Lamana—’Ua arata’i Moroni, Teanekuma, e Lehi i te mau ’āti Nephi nō te ’aro atu i te mau ’āti Lamana, ’e ’ua upo’oti’a rātou—’Ua haru-fa’ahou-hia te ’oire nō Muleka, ’e ’ua taparahihia Iakoba nō roto i te ’āti Zorama. Fātata 66–64H.M.</div><div class="francais">Ammoron succède à Amalickiah comme roi des Lamanites — Moroni, Téancum et Léhi mènent les Néphites dans une guerre victorieuse contre les Lamanites — La ville de Mulek est reprise, et Jacob le Zoramite est tué. Vers 66–64 av. J.-C.</div></div>
    <nav>
        <a href="chapter_9_50.html">Chapitre précédent</a> | 
        <a href="chapter_9_52.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
