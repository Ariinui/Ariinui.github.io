
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 57</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 57</h2>
    <div class="verse-container"><div class="tahitien">1 ’E i teienei, i muri a’era, ’ua fāri’i au i te hō’ē ’episetole nō ’ō mai i te ari’i ra ia Amorona, ’o tei nā ’ō mai ē, mai te mea e tu’u atu vau i te feiā mau-’āuri tau tama’i i haruhia mai e mātou i roto i te ’arora’a, e hōro’a mai ïa ’oia i te ’oire ra nō Anetipara ia mātou.</div><div class="francais">1 Et alors, il arriva que je reçus une épître d’Ammoron, le roi, disant que si je livrais les prisonniers de guerre que nous avions pris, il nous livrerait la ville d’Antiparah.</div></div><div class="verse-container"><div class="tahitien">2 ’Āre’a rā ’ua hāpono atu vau i te hō’ē ’episetole i te ari’i, i te nā-’ō-ra’a atu ē, ’ua ’ite pāpū mātou ē, ’ua nava’i tō mātou nu’u fa’ehau nō te haru mai i te ’oire ra nō Anetipara nā roto i tō mātou pūai ; ’e ’ia tu’u atu mātou i tā mātou feiā mau-’āuri ’ei taui nō taua ’oire ra, e riro mātou ’ei feiā pa’ari ’ore i tō mātou iho mana’ora’a, ’e ’aita mātou e tu’u atu i tā mātou feiā mau-’āuri, maori rā e tu’u mai rātou i tā rātou ’ei taui.</div><div class="francais">2 Mais j’envoyai une épître au roi, disant que nous étions certains que nos forces étaient suffisantes pour prendre la ville d’Antiparah par la force, et qu’en livrant les prisonniers en échange de cette ville, nous nous considérerions comme peu sages, et que nous ne livrerions nos prisonniers que par échange.</div></div><div class="verse-container"><div class="tahitien">3 ’E ’ua pāto’i mai Amorona i tā’u ’episetole, ’e ’aita ho’i ’oia i hina’aro ’ia taui i te feiā mau-’āuri ; nō reira ’ua ha’amata mātou i te fa’aineine nō te haere atu e ’aro i te ’oire ra nō Anetipara.</div><div class="francais">3 Et Ammoron refusa mon épître, car il ne voulait pas échanger les prisonniers ; c’est pourquoi, nous commençâmes à faire des préparatifs pour aller contre la ville d’Antiparah.</div></div><div class="verse-container"><div class="tahitien">4 ’Āre’a rā ’ua fa’aru’e te feiā o Anetipara i te ’oire, ’e ’ua horo atu ra i te tahi atu o tō rātou mau ’oire, ’o tei roa’a ia rātou, nō te ha’apa’ari i te reira ; ’e nō reira ’ua roa’a mai i roto i tō mātou rima te ’oire ra nō Anetipara.</div><div class="francais">4 Mais les habitants d’Antiparah quittèrent la ville et s’enfuirent vers leurs autres villes, dont ils avaient pris possession pour les fortifier ; et ainsi, la ville d’Antiparah tomba entre nos mains.</div></div><div class="verse-container"><div class="tahitien">5 ’E ’o te hope’a te reira nō te piti ’ahuru ’e ma va’u o te matahiti nō te fa’aterera’a a te mau ha’avā.</div><div class="francais">5 Et ainsi finit la vingt-huitième année du règne des juges.</div></div><div class="verse-container"><div class="tahitien">6 ’E i muri a’era, i te ha’amatara’a o te piti ’ahuru ’e ma iva o te matahiti, ’ua fāri’i mātou i te mā’a ’e te mau ta’ata nō tō mātou nu’u fa’ehau, nō te fenua mai o Zarahemela ; ’e nō te fenua mai ē ’ati noa a’e, ’oia ho’i, e ono tauatini ta’ata, ta’a ’ē noa atu te ono ’ahuru tamari’i tamāroa nō te mau ’āti Amona ra, ’o tei haere mai nō te ’āmui mai i tō rātou mau taea’e, i tā’u pupu fa’ehau iti e piti tauatini. ’E i teienei, inaha, e mea pūai roa mātou, ’oia ïa, ’e ’ua rahi te mā’a i hōpoihia mai ia mātou.</div><div class="francais">6 Et il arriva qu’au commencement de la vingt-neuvième année, nous reçûmes, du pays de Zarahemla et du pays alentour, une réserve de provisions, et aussi des renforts pour notre armée, au nombre de six mille hommes, outre soixante des fils des Ammonites, qui étaient venus se joindre à leurs frères, ma petite troupe de deux mille. Et maintenant voici, nous étions forts, oui, et d’abondantes provisions nous avaient aussi été apportées.</div></div><div class="verse-container"><div class="tahitien">7 ’E i muri a’era, ’ua hina’aro mātou ’ia ’aro atu i te nu’u fa’ehau i fa’ata’ahia nō te pāruru i te ’oire ra nō Kumeni.</div><div class="francais">7 Et il arriva que nous désirâmes livrer bataille à l’armée qui était placée pour protéger la ville de Cumeni.</div></div><div class="verse-container"><div class="tahitien">8 ’E i teienei, inaha, e fa’a’ite atu vau ia ’oe ē, ’ua ’oi’oi roa tō mātou hina’aro i te manuia ; ’oia ïa, ma tō mātou nu’u fa’ehau rahi, ’oia ho’i i te tahi tufa’a nō tō mātou nu’u fa’ehau rahi, ’ua ha’a’ati mātou i te ’oire ra nō Kumeni i te pō, nā mua noa a’e rātou i fāri’i ai i te mā’a.</div><div class="francais">8 Et maintenant, voici, je vais te montrer que nous ne tardâmes pas à réaliser notre désir ; oui, avec nos grandes forces, ou avec une partie de nos grandes forces, nous encerclâmes, de nuit, la ville de Cumeni, un peu avant qu’ils ne dussent recevoir une réserve de provisions.</div></div><div class="verse-container"><div class="tahitien">9 ’E i muri a’era, ’ua pūhapa ihora mātou ē ’ati noa a’e te ’oire i te mau pō e rave rahi ; ’āre’a rā ’ua ta’oto mātou ’e tā mātou mau ’o’e i pīha’i iho ia mātou, ’e ’ua fa’ata’ahia te mau tīa’i, ’ia ’ore te mau ’āti Lamana e haere mai i ni’a ia mātou i te pō nō te taparahi ia mātou, ’e ’ua tāmata rātou e rave rahi taime ; ’āre’a rā i te mau taime e rave rahi tā rātou i tāmata, ’ua ha’amani’ihia tō rātou toto.</div><div class="francais">9 Et il arriva que nous campâmes de nombreuses nuits autour de la ville ; mais nous dormions sur nos épées et maintenions des gardes, afin que les Lamanites ne pussent venir sur nous la nuit nous tuer, ce qu’ils tentèrent de nombreuses fois ; mais toutes les fois qu’ils le tentèrent, leur sang fut versé.</div></div><div class="verse-container"><div class="tahitien">10 Ē maoro a’era, ’ua tae mai ra tā rātou mā’a, ’e tē tomo ra rātou i roto i te ’oire i te pō. ’E ’o mātou nei rā, e ’ere ïa i te mau ’āti Lamana, e mau ’āti Nephi ; nō reira ’ua rave mai atu ra mātou ia rātou ’e tā rātou mau mā’a.</div><div class="francais">10 Finalement, leurs provisions arrivèrent, et ils étaient sur le point d’entrer de nuit dans la ville. Et nous, au lieu d’être des Lamanites, nous étions des Néphites ; c’est pourquoi, nous les prîmes, eux et leurs provisions.</div></div><div class="verse-container"><div class="tahitien">11 ’E noa atu ā ’ua tāpūhia te mau ’āti Lamana i tā rātou tauturura’a mai teie te huru, ’ua hina’aro rātou ’ia tāpe’a noa i te ’oire ; nō reira ’ua ti’a roa ia mātou ’ia rave i taua mau mā’a ra ’e ’ia hāpono atu i te reira i Iudea, ’e ’ia tono atu ho’i i tā mātou feiā mau-’āuri i te fenua ra nō Zarahemela.</div><div class="francais">11 Mais en dépit du fait qu’ils étaient de cette manière coupés de leur ravitaillement, les Lamanites étaient quand même décidés à conserver la ville ; c’est pourquoi il devint nécessaire pour nous de prendre ces provisions et de les envoyer à Judéa, et nos prisonniers au pays de Zarahemla.</div></div><div class="verse-container"><div class="tahitien">12 ’E i muri a’era, ’aita i rahi te mau mahana i ma’iri i muri, ’ua paruparu a’era tō te mau ’āti Lamana mana’o nō te fāri’i i te tauturura’a ; nō reira ’ua tu’u mai ra rātou i te ’oire i roto i tō mātou rima ; ’e nō reira ’ua manuia a’era tā mātou mau ’ōpuara’a ’ia noa’a mai ia mātou te ’oire ra nō Kumeni.</div><div class="francais">12 Et il arriva qu’il ne se passa pas beaucoup de jours que les Lamanites ne commencent à perdre toute espérance d’obtenir du secours ; c’est pourquoi ils remirent la ville entre nos mains ; et ainsi, nous avions réalisé notre dessein de prendre la ville de Cumeni.</div></div><div class="verse-container"><div class="tahitien">13 ’Āre’a rā i muri a’era, ’ua rahi roa tā mātou feiā mau-’āuri, e noa atu ā ho’i te rahi o tō mātou mau ta’ata, ’ua ti’a roa ’ia fa’a’ohipahia tō mātou nu’u fa’ehau tā’āto’a nō te tīa’i ia rātou, ’e ’aore rā nō te taparahi ia rātou.</div><div class="francais">13 Mais il arriva que nos prisonniers étaient si nombreux que, malgré l’immensité de notre nombre, nous fûmes obligés d’employer toutes nos forces pour les garder, ou de les mettre à mort.</div></div><div class="verse-container"><div class="tahitien">14 Inaha ho’i, e riro e rave rahi i te ora atu, ’e i te ’aro mai ma te fa’a’ohipa i te mau ’ōfa’i, ’e te mau rā’au tā’iri, ’e te mau mea e ti’a ia rātou ’ia rave i tō rātou rima ; ’e nō reira ho’i ’ua taparahi mātou e piti tauatini ti’ahapa ta’ata i muri iho i tō rātou tu’ura’a mai ia rātou iho ’ei feiā mau-’āuri tau tama’i.</div><div class="francais">14 Car voici, ils se soulevaient en grand nombre, et se battaient avec des pierres, et avec des bâtons, et avec tout ce qui leur tombait sous la main, de sorte que nous en tuâmes plus de deux mille après qu’ils se fussent rendus comme prisonniers de guerre.</div></div><div class="verse-container"><div class="tahitien">15 Nō reira ’ua tītau-roa-hia ia mātou ’ia taparahi ia rātou ; ’e ’aore rā ’ia tīa’i ia rātou ma te ’o’e i te rima ’a arata’ihia ai rātou i raro i te fenua ra nō Zarahemela ; ’e ’aita ho’i i nava’i tā mātou mā’a nā tō mātou iho mau ta’ata, ta’a ’ē noa atu ā te mā’a ’o tā mātou i rave mai nō ’ō mai i te mau ’āti Lamana ra.</div><div class="francais">15 Nous nous trouvâmes donc dans la nécessité de mettre fin à leur vie, ou de les garder, l’épée à la main, jusqu’à ce que nous fussions descendus au pays de Zarahemla ; et en outre, nos provisions étaient tout juste suffisantes pour notre propre peuple, malgré ce qui avait été pris aux Lamanites.</div></div><div class="verse-container"><div class="tahitien">16 ’E i teienei, i taua mau taime fifi rahi roa ra, ’ua fifi rahi ato’a te mana’o nō ni’a i tā mātou e rave i taua feiā mau-’āuri tau tama’i ra, ’āre’a rā ’ua fa’aoti mātou ’ia arata’i ia rātou i raro i te fenua ra nō Zarahemela ; nō reira ’ua mā’iti mātou i te tahi pae o tō mātou ta’ata, ’e ’ua fa’ariro ia rātou ’ei tīa’i i tā mātou feiā mau-’āuri e arata’ihia ra i raro i te fenua ra nō Zarahemela.</div><div class="francais">16 Et alors, dans ces circonstances critiques, ce devint un problème très sérieux que de décider de ce qu’il fallait faire de ces prisonniers de guerre ; néanmoins, nous résolûmes de les faire descendre au pays de Zarahemla ; c’est pourquoi nous choisîmes une partie de nos hommes et leur donnâmes la charge de nos prisonniers pour descendre au pays de Zarahemla.</div></div><div class="verse-container"><div class="tahitien">17 ’Āre’a rā, i muri a’era, ’ia po’ipo’i a’e ’ua ho’i mai ra rātou. ’E i teienei, inaha, ’aita mātou i ui atu ia rātou nō ni’a i te feiā mau-’āuri ; inaha ho’i, ’ua ho’i mai rātou i te taime tano nō te fa’aora ia mātou ’ia ’ore ’ia ma’iri atu i roto i te rima o te mau ’āti Lamana ’o tei tae mai i ni’a ia mātou. Inaha ho’i, ’ua fa’atae atu Amorona i te tufa’a mā’a ’āpī nō te tauturu ia rātou, ’e te hō’ē ato’a nu’u ta’ata rahi.</div><div class="francais">17 Mais il arriva que, le lendemain, ils revinrent. Or, voici, nous ne les interrogeâmes pas concernant les prisonniers ; car voici, les Lamanites étaient sur nous, et ils revenaient à temps pour nous empêcher de tomber entre leurs mains. Car voici, Ammoron avait envoyé, pour les soutenir, une nouvelle réserve de provisions et aussi une nombreuse armée d’hommes.</div></div><div class="verse-container"><div class="tahitien">18 ’E i muri a’era, ’ua tae mai taua mau ta’ata tā mātou i tono atu nō te tīa’i i te feiā mau-’āuri ra, i te taime tano, nō te tāpe’a atu ia rātou ’a fātata ai rātou i te ha’avī mai ia mātou.</div><div class="francais">18 Et il arriva que ces hommes que nous avions envoyés avec les prisonniers arrivèrent à temps pour les arrêter, car ils étaient sur le point d’avoir le dessus sur nous.</div></div><div class="verse-container"><div class="tahitien">19 Inaha rā, ’ua ’aro ’ū’ana atu tā’u pupu fa’ehau iti, ’oia ho’i te mau ta’ata e piti tauatini ’e e ono ’ahuru ; ’oia ïa, e mea pūai roa rātou i mua i te mau ’āti Lamana, ’e ’ua taparahi atu ia rātou ato’a ’o tei aro mai ia rātou.</div><div class="francais">19 Mais voici, ma petite troupe de deux mille soixante combattit avec l’énergie du désespoir ; oui, ils furent fermes devant les Lamanites et infligèrent la mort à tous ceux qui s’opposaient à eux.</div></div><div class="verse-container"><div class="tahitien">20 ’E ’a fātata ai te toe’a o tō mātou nu’u fa’ehau i te ’ōtohe i mua i te mau ’āti Lamana, inaha, ’ua ’aro pūai noa teie mau ta’ata e piti tauatini ’e e ono ’ahuru ma te mata’u ’ore.</div><div class="francais">20 Et tandis que le reste de notre armée était sur le point de céder devant les Lamanites, voici, ces deux mille soixante furent fermes et inébranlables.</div></div><div class="verse-container"><div class="tahitien">21 ’Oia ïa, ’ua auraro ’e ’ua ha’apa’o maita’i rātou i te mau parau ’e te mau fa’auera’a ato’a ma te hapa ’ore ; ’oia ïa, ’e mai te au i tō rātou fa’aro’o i te ravera’ahia i ni’a ia rātou ; ’e ’ua ha’amana’o ihora vau i te mau parau tā rātou i parau mai iā’u, ’o tā tō rātou mau metua vahine i ha’api’i mai ia rātou.</div><div class="francais">21 Oui, et ils obéirent et s’appliquèrent à accomplir avec exactitude chaque commandement ; oui, et il leur fut fait selon leur foi ; et je me souvins des paroles qu’ils m’avaient dit que leurs mères leur avaient enseignées.</div></div><div class="verse-container"><div class="tahitien">22 ’E i teienei, inaha, nā roto i tā’u mau tamari’i tamāroa nei, ’e taua mau ta’ata ato’a ho’i i mā’itihia nō te arata’i atu i te feiā mau-’āuri, i upo’oti’a ai mātou ; ’e nā rātou ho’i i ha’avī atu i te mau ’āti Lamana ; nō reira ’ua tūra’ihia atu rātou i muri i te ’oire ra nō Maniti.</div><div class="francais">22 Et maintenant, voici, c’est à ceux-ci, qui étaient mes fils, et à ces hommes, qui avaient été choisis pour accompagner les prisonniers, que nous devons cette grande victoire ; car ce furent eux qui battirent les Lamanites ; c’est pourquoi ils furent repoussés vers la ville de Manti.</div></div><div class="verse-container"><div class="tahitien">23 ’E ’ua tāpe’a noa mātou i tō tātou ’oire ra nō Kumeni, ’e ’aita ho’i mātou pā’āto’a i pau roa i te ’o’e ; ’āre’a rā e rave rahi tō mātou i pau.</div><div class="francais">23 Et nous conservâmes notre ville de Cumeni et ne fûmes pas tous détruits par l’épée ; néanmoins, nous avions subi de lourdes pertes.</div></div><div class="verse-container"><div class="tahitien">24 ’E i muri a’era, i te horora’a atu te mau ’āti Lamana, ’ua hōro’a ’oi’oi atu ra vau i te tahi mau fa’auera’a ’ia ravehia tō’u mau ta’ata i puta mai roto mai i te feiā pohe, ’e ’ia fa’ate’ahia tō rātou ra mau puta.</div><div class="francais">24 Et il arriva que lorsque les Lamanites se furent enfuis, je donnai immédiatement l’ordre de retirer de parmi les morts mes hommes qui avaient été blessés et fis panser leurs blessures.</div></div><div class="verse-container"><div class="tahitien">25 ’E i muri a’era, tē vai ra e piti hānere ta’ata i roto i tō’u mau ta’ata e piti tauatini ’e e ono ’ahuru ’o tei matapōirihia nō te pau rahi o tō rātou toto ; ’āre’a rā nā roto i te hāmani maita’i o te Atua ’aita roa te hō’ē noa a’e o rātou i pohe ; ’e i tō mātou māere rahi, ’e ’oia ato’a i te ’oa’oa o tō mātou nu’u fa’ehau pā’āto’a, ’oia ïa, ’aita ato’a ho’i te hō’ē ta’ata i rotopū ia rātou ’o tei ’ore i puta i te mau puta e rave rahi.</div><div class="francais">25 Et il arriva qu’il en eut deux cents, sur mes deux mille soixante, qui s’étaient évanouis à cause de la perte de sang ; néanmoins, selon la bonté de Dieu, et à notre grand étonnement, et aussi à la joie de toute notre armée, il n’y eut pas une seule âme d’entre eux qui périt ; oui, il n’y eut pas non plus une seule âme parmi eux qui n’eût pas reçu de nombreuses blessures.</div></div><div class="verse-container"><div class="tahitien">26 ’E i teienei, tō rātou fa’aorara’ahia, e mea māere rahi roa ïa i tō mātou nu’u fa’ehau ato’a, ’oia ïa, ’ua ora rātou, ’a taparahihia ai tō mātou mau taea’e hō’ē tauatini. ’E ’ua ti’a roa tā mātou parau ē, nō te mana ta’a ’ē o te Atua ïa te reira, ’e nō tō rātou fa’aro’o rahi ’ia ti’aturi i tei ha’api’ihia ia rātou—’oia ho’i, tē vai ra te Atua parauti’a ; ’e ’o rātou ’o tē ’ore e fē’a’a, e fa’aorahia rātou e tōna mana ta’a ’ē.</div><div class="francais">26 Et maintenant, leur préservation étonna toute notre armée, oui, le fait qu’ils étaient épargnés, alors qu’un millier de nos frères avaient été tués. Et nous l’attribuons à juste titre au pouvoir miraculeux de Dieu, à cause de leur foi extrême en ce qu’on leur avait enseigné à croire : qu’il avait un Dieu juste et que quiconque ne doutait pas serait préservé par son pouvoir merveilleux.</div></div><div class="verse-container"><div class="tahitien">27 I teienei, ’o teie ïa te fa’aro’o o rātou ’o tā’u i parau iho nei ; e mea ’āpī rātou, ’e e mea mau pāpū tō rātou mana’o, ’e ’ua tu’u tāmau noa rātou i tō rātou ti’aturira’a i ni’a i te Atua.</div><div class="francais">27 Or, telle était la foi de ceux dont j’ai parlé ; ils sont jeunes, et leur esprit est ferme, et ils placent continuellement leur confiance en Dieu.</div></div><div class="verse-container"><div class="tahitien">28 ’E i muri a’era, ’ia oti a’era tā mātou utuutura’a i tō mātou mau ta’ata i puta, ’e te hunara’a i tō mātou feiā pohe ’e te feiā pohe ato’a o te mau ’āti Lamana, ’e e rave rahi ho’i rātou, inaha, ’ua ui atu ra mātou ia Gida i te parau nō ni’a te feiā mau-’āuri tā rātou i ha’amata i te arata’i atu i raro i te fenua ra nō Zarahemela.</div><div class="francais">28 Et alors, il arriva que lorsque nous eûmes ainsi pris soin de nos blessés, et eûmes enterré nos morts et aussi les morts des Lamanites, qui étaient nombreux, voici, nous interrogeâmes Gid à propos des prisonniers avec lesquels ils avaient commencé à descendre au pays de Zarahemla.</div></div><div class="verse-container"><div class="tahitien">29 I teienei, ’o Gida te ra’atira rahi i ni’a i te pupu fa’ehau i mā’itihia nō te tīa’i ia rātou ’a arata’ihia ai rātou i taua fenua ra.</div><div class="francais">29 Or, Gid était le capitaine en chef de la troupe qui était chargée de les garder jusqu’à ce qu’ils fussent descendus au pays.</div></div><div class="verse-container"><div class="tahitien">30 ’E i teienei, teie te mau parau tā Gida i parau mai iā’u : Inaha, ’ua ha’amata mātou i te haere i raro i te fenua ra nō Zarahemela ’e te feiā mau-’āuri. ’E i muri a’era, ’ua fārerei a’era mātou i te mau ta’ata tāmoemoe o tō tātou mau nu’u fa’ehau, ’o tei tonohia atu nō te hi’o i te pūhapara’a o te mau ’āti Lamana.</div><div class="francais">30 Et maintenant, voici ce que Gid me dit : Voici, nous commençâmes à descendre au pays de Zarahemla avec nos prisonniers. Et il arriva que nous rencontrâmes les espions de nos armées, qui avaient été envoyés surveiller le camp des Lamanites.</div></div><div class="verse-container"><div class="tahitien">31 ’E ’ua pi’i mai ra rātou ia mātou, i te nā-’ō-ra’a ē : Inaha, tē haere ra te mau nu’u fa’ehau o te mau ’āti Lamana i te ’oire ra nō Kumeni ; ’e inaha, e ’aro atu rātou i tō Kumeni, ’oia ïa, e ha’amou i tō tātou mau ta’ata.</div><div class="francais">31 Et ils nous crièrent disant : Voici, les armées des Lamanites marchent sur la ville de Cumeni ; et voici, ils vont tomber sur eux, oui, et vont détruire notre peuple.</div></div><div class="verse-container"><div class="tahitien">32 ’E i muri a’era, ’ua fa’aro’o ihora tā mātou feiā mau-’āuri i tā rātou pi’ira’a, ’e ’ua fa’atupu te reira i tō rātou itoito ; ’e ’ua ’ōrure mai ra rātou ia mātou.</div><div class="francais">32 Et il arriva que nos prisonniers entendirent leurs cris, ce qui leur fit prendre courage ; et ils se soulevèrent contre nous.</div></div><div class="verse-container"><div class="tahitien">33 ’E i muri a’era, nō tō rātou ’ōrurera’a ’ua tā’iri mātou ia rātou i tā mātou mau ’o’e. ’E i muri a’era, ’ua horo pupu noa mai ra rātou i ni’a i tā mātou mau ’o’e, ’e ’ua taparahihia ihora te pae rahi o rātou ; ’e ’ua ora atu ra te toe’a ’e ’ua horo ’ē atu mai roto atu ia mātou.</div><div class="francais">33 Et il arriva qu’à cause de leur rébellion, nous fîmes tomber nos épées sur eux. Et il arriva qu’ils se ruèrent en masse sur nos épées, et, ce faisant, la plupart d’entre eux furent tués, et le reste se fraya un passage et s’enfuit.</div></div><div class="verse-container"><div class="tahitien">34 ’E inaha, i tō rātou horo-’ē-ra’a atu ’e ’aita rātou i roa’ahia ia mātou, ’ua haere ’oi’oi mai ra mātou i te ’oire nō Kumeni ; ’e inaha, ’ua tae mai mātou i te taime tano i ti’a ai ia mātou ’ia tauturu i tō tātou mau taea’e ’ia pāruru noa i te ’oire.</div><div class="francais">34 Et voici, lorsqu’ils se furent enfuis et que nous n’eûmes pu les rattraper, nous marchâmes rapidement vers la ville de Cumeni ; et voici, nous arrivâmes à temps pour aider nos frères à préserver la ville.</div></div><div class="verse-container"><div class="tahitien">35 ’E inaha, ’ua ora fa’ahou tātou i te rima o tō tātou mau ’enemi. ’E ’ia ha’amaita’ihia te i’oa o tātou Atua ; inaha ho’i, nāna i fa’aora ia tātou ; ’oia ïa, nāna i rave i teie mea rahi nō tātou.</div><div class="francais">35 Et voici, nous sommes de nouveau délivrés des mains de nos ennemis. Et béni est le nom de notre Dieu ; car voici, c’est lui qui nous délivrés ; oui, qui fait cette grande chose pour nous.</div></div><div class="verse-container"><div class="tahitien">36 I teienei, i muri a’era, i to’u, ’o Helamana, fa’aro’ora’a i teie mau parau a Gida, ’ua ’ī roa a’era vau i te ’oa’oa rahi nō tō te Atua hāmani maita’i i te fa’aorara’a ia mātou, ’ia ’ore mātou ’ia pohe ; ’oia ïa, ’e tē ti’aturi nei au ē, ’ua ō atu te mau vārua ’o tei taparahihia i roto i te fa’aeara’a o tō rātou ra Atua.</div><div class="francais">36 Alors, il arriva que lorsque moi, Hélaman, j’eus entendu ces paroles de Gid, je fus rempli d’une joie extrême à cause de la bonté avec laquelle Dieu nous avait préservés afin que nous ne périssions pas tous ; oui, et je suis certain que les âmes de ceux qui ont été tués sont entrées dans le repos de leur Dieu.</div></div>
    <div class="verse-container introduction"><div class="tahitien">’Ua haru Helamana, Gida, ’e Teomenera i te ’oire nō Maniti nā roto i te hō’ē rāve’a ’aravihi—’Ua horo ’ē atu te mau ’āti Lamana—’Ua fa’ahereherehia te mau tamaiti a te feiā o Amona a ti’a māite atu ai rātou nō te pāruru i tō rātou ti’amāra’a ’e te fa’aro’o. Fātata 63–62H.M.</div><div class="francais">Hélaman, Gid et Téomner prennent la ville de Manti par stratagème — Les Lamanites se retirent — Les fils du peuple d’Ammon sont préservés en défendant fermement leur liberté et leur foi. Vers 63–62 av. J.-C.</div></div>
    <nav>
        <a href="chapter_9_56.html">Chapitre précédent</a> | 
        <a href="chapter_9_58.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
