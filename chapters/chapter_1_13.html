
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 13</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 13</h2>
    <div class="verse-container"><div class="tahitien">1 ’E i muri a’era, ’ua parau mai ra te melahi iā’u, nā ’ō mai ra : ’A hi’o na ! ’E ’ua hi’o atu ra vau ’e ’ua ’ite atu ra vau i te mau nūna’a ’e te mau bāsileia e rave rahi.</div><div class="francais">1 Et il arriva que l’ange me parla, disant : Regarde ! Et je regardai et vis beaucoup de nations et de royaumes.</div></div><div class="verse-container"><div class="tahitien">2 ’E ’ua parau mai ra te melahi iā’u : E aha tā ’oe e ’ite ra ? ’E ’ua parau atu ra vau : Tē ’ite ra vau i te mau nūna’a ’e te mau bāsileia e rave rahi.</div><div class="francais">2 Et l’ange me dit : Que vois-tu ? Et je dis : Je vois beaucoup de nations et de royaumes.</div></div><div class="verse-container"><div class="tahitien">3 ’E ’ua parau mai ra ’oia iā’u : Teie ïa te mau nūna’a ’e te mau bāsileia o te mau ’Ētene.</div><div class="francais">3 Et il me dit : Ce sont les nations et les royaumes des Gentils.</div></div><div class="verse-container"><div class="tahitien">4 ’E i muri a’era, ’ua ’ite atu ra vau i te fa’ati’ara’ahia o te hō’ē ’ēkālesia rahi i rotopū i te mau nūna’a o te mau ’Ētene ra.</div><div class="francais">4 Et il arriva que je vis parmi les nations des Gentils la formation d’une grande Église .</div></div><div class="verse-container"><div class="tahitien">5 ’E ’ua parau mai ra te melahi iā’u : ’A hi’o na i te fa’ati’ara’ahia o te hō’ē ’ēkālesia vi’ivi’i roa i te tahi atu mau ’ēkālesia ato’a, ’o tē taparahi i te feiā mo’a o te Atua, ’oia ïa, tē ha’amāmae ia rātou ’e tē ru’uru’u ia rātou i raro, ’e tē fa’azugo ia rātou i te hō’ē zugo ’āuri, ’e tē arata’i ia rātou i raro i roto i te fa’atītīra’a.</div><div class="francais">5 Et l’ange me dit : Vois la formation d’une Église qui est la plus abominable, par-dessus toutes les autres Églises, qui tue les saints de Dieu, oui, et les torture, et les entrave, et les subjugue sous un joug de fer, et les réduit en captivité.</div></div><div class="verse-container"><div class="tahitien">6 ’E i muri a’era, ’ua ’ite atu ra vau i teie ’ēkālesia rahi ’e te vi’ivi’i ; ’e ’ua ’ite atu vau i te diabolo, ’o ’oia ho’i te fa’atere nō te reira.</div><div class="francais">6 Et il arriva que je vis cette grande et abominable Église ; et je vis que le diable en était le fondateur.</div></div><div class="verse-container"><div class="tahitien">7 ’E ’ua ’ite ato’a atu ra vau i te ’auro, ’e te ’ārio, ’e te mau tirita, ’e te mau ’ahu ’ute’ute, ’e te ’ahu paruai maita’i roa, ’e te mau huru ’ahu maitata’i ato’a ; ’e ’ua ’ite ato’a atu vau i te mau vahine tai’ata e rave rahi.</div><div class="francais">7 Et je vis aussi de l’or, et de l’argent, et des soieries, et de l’écarlate, et du fin lin retors, et toutes sortes de vêtements précieux ; et je vis beaucoup de prostituées.</div></div><div class="verse-container"><div class="tahitien">8 ’E ’ua parau mai ra te melahi iā’u, nā ’ō mai ra : ’A hi’o na i te ’auro, ’e te ’ārio, ’e te mau tirita, ’e te mau ’ahu ’ute’ute, ’e te ’ahu paruai maita’i roa, ’e te mau ’ahu maitata’i ato’a, ’e te mau vahine tai’ata, ’o te mau hina’aro ïa teie o taua ’ēkālesia rahi ’e te vi’ivi’i.</div><div class="francais">8 Et l’ange me parla, disant : Voici, l’or, et l’argent, et les soieries, et l’écarlate, et le fin lin retors, et les vêtements précieux, et les prostituées sont le désir de cette grande et abominable Église.</div></div><div class="verse-container"><div class="tahitien">9 ’E nō te ha’apoupoura’a ato’a a tō te ao nei, e ha’amou ai rātou i te feiā mo’a o te Atua, ’e e arata’i ai ia rātou i raro i roto i te fa’atītīra’a.</div><div class="francais">9 Et c’est aussi pour les louanges du monde qu’elle fait périr les saints de Dieu et les réduit en captivité.</div></div><div class="verse-container"><div class="tahitien">10 ’E i muri a’era, ’ua hi’o atu ra vau ’e ’ua ’ite atu ra i te mau pape e rave rahi ; ’e ’ua fa’ata’a ’ē atu te reira i te mau ’Ētene ’e te hua’ai o tō’u ra nā tua’ana.</div><div class="francais">10 Et il arriva que je regardai et vis de nombreuses eaux ; et elles séparaient les Gentils de la postérité de mes frères.</div></div><div class="verse-container"><div class="tahitien">11 ’E i muri a’era, ’ua parau mai ra te melahi iā’u : ’A hi’o na tei ni’a te riri ’ū’ana o te Atua i te hua’ai o tō ’oe ra nā tua’ana.</div><div class="francais">11 Et il arriva que l’ange me dit : Voici, la colère de Dieu est sur la postérité de tes frères.</div></div><div class="verse-container"><div class="tahitien">12 ’E ’ua hi’o atu ra vau ’e ’ua ’ite atu ra i te hō’ē ta’ata i rotopū i te mau ’Ētene, ’e ’ua fa’ata’a-’ē-hia ’oia i te hua’ai o tō’u ra nā tua’ana ’e te mau pape e rave rahi ra ; ’e ’ua ’ite atu ra vau i te Vārua o te Atua i te poura’a mai i raro ’e te fa’aurura’a i taua ta’ata ra ; ’e ’ua haere atu ra ’oia nā ni’a i te mau pape e rave rahi, ’e tae atu ra i te hua’ai o tō’u ra nā tua’ana i te fenua i fafauhia ra.</div><div class="francais">12 Et je regardai et vis un homme parmi les Gentils, qui était séparé de la postérité de mes frères par les nombreuses eaux ; et je vis que l’Esprit de Dieu descendait et agissait sur cet homme ; et il s’en alla sur les nombreuses eaux vers la postérité de mes frères qui était dans la terre promise.</div></div><div class="verse-container"><div class="tahitien">13 ’E i muri a’era, ’ua ’ite atu ra vau i te Vārua o te Atua i te fa’aurura’a i te tahi atu mau ’Ētene ; ’e ’ua haere atu rātou mai roto atu i te fa’atītīra’a, nā ni’a i te mau pape e rave rahi ra.</div><div class="francais">13 Et il arriva que je vis que l’Esprit de Dieu agissait sur d’autres Gentils ; et ils sortirent de captivité sur les nombreuses eaux.</div></div><div class="verse-container"><div class="tahitien">14 ’E i muri a’era, ’ua ’ite atu ra vau i te mau pupu ta’ata e rave rahi o te mau ’Ētene i ni’a i te fenua i fafauhia ra ; ’e ’ua ’ite atu ra vau i te riri ’ū’ana o te Atua, ’e tei ni’a iho te reira i te hua’ai o tō’u ra nā tua’ana ; ’e ’ua ha’apurarahia rātou nā mua i te mau ’Ētene ’e ’ua tā’irihia.</div><div class="francais">14 Et il arriva que je vis de nombreuses multitudes de Gentils dans la terre de promission ; et je vis que la colère de Dieu était sur la postérité de mes frères ; et elle fut dispersée devant les Gentils et fut frappée.</div></div><div class="verse-container"><div class="tahitien">15 ’E ’ua ’ite atu ra vau i te Vārua o te Fatu i ni’a iho i te mau ’Ētene, ’e ’ua manuia rātou ’e ’ua noa’a ia rātou te fenua ’ei ’āi’a nō rātou ; ’e ’ua ’ite atu ra vau ē e mea ’uo’uo rātou, ’e te purotu rahi ’e te nehenehe ho’i, mai tō’u iho mau ta’ata nā mua a’e i tō rātou ra taparahira’ahia.</div><div class="francais">15 Et je vis que l’Esprit du Seigneur était sur les Gentils, et ils prospérèrent et obtinrent le pays pour leur héritage ; et je vis qu’ils étaient blancs et extrêmement beaux et agréables d’apparence, comme mon peuple avant qu’il ne fût tué .</div></div><div class="verse-container"><div class="tahitien">16 ’E i muri a’era, ’ua ’ite atu ra vau, ’o Nephi, i te mau ’Ētene ’o tei haere atu mai roto atu i te fa’atītīra’a, ’e ’ua fa’aha’eha’a rātou ia rātou iho i mua i te Fatu ; ’e tei ni’a ia rātou te mana o te Fatu.</div><div class="francais">16 Et il arriva que moi, Néphi, je vis que les Gentils qui étaient sortis de captivité s’humiliaient devant le Seigneur, et le pouvoir du Seigneur était avec eux .</div></div><div class="verse-container"><div class="tahitien">17 ’E ’ua ’ite atu ra vau ē, ’ua ha’aputuputu ’āmui tō rātou metua vahine nō te mau ’Ētene i ni’a i te mau pape, ’e i ni’a ato’a i te fenua nō te ’aro ia rātou.</div><div class="francais">17 Et je vis que les nations gentiles dont ils étaient originaires étaient rassemblées sur les eaux, et sur la terre aussi, pour leur livrer bataille.</div></div><div class="verse-container"><div class="tahitien">18 ’E ’ua ’ite atu ra vau ē tei ni’a ia rātou te mana o te Atua, ’e tei ni’a ato’a ho’i te riri ’ū’ana o te Atua ia rātou ato’a ’o tei ha’aputuputu ’āmui nō te ’aro atu ia rātou.</div><div class="francais">18 Et je vis que le pouvoir de Dieu était avec eux, et aussi que la colère de Dieu était sur tous ceux qui étaient rassemblés pour leur livrer bataille.</div></div><div class="verse-container"><div class="tahitien">19 ’E ’ua ’ite atu vau, ’o Nephi ē, te mau ’Ētene i haere atu mai roto atu i te fa’atītīra’a ra, ’ua fa’aorahia ïa rātou e te mana o te Atua i te rima o te mau nūna’a ato’a.</div><div class="francais">19 Et moi, Néphi, je vis que les Gentils qui étaient sortis de captivité étaient délivrés, par le pouvoir de Dieu, des mains de toutes les autres nations.</div></div><div class="verse-container"><div class="tahitien">20 ’E i muri a’era, ’ua ’ite atu ra vau, ’o Nephi ē, ’ua manuia rātou i ni’a i te fenua ; ’e ’ua ’ite atu vau i te hō’ē buka, ’e ’ua hōpoi-noa-hia te reira i rotopū ia rātou.</div><div class="francais">20 Et il arriva que moi, Néphi, je vis qu’ils prospéraient dans le pays ; et je vis un livre, et il était apporté parmi eux.</div></div><div class="verse-container"><div class="tahitien">21 ’E ’ua parau mai ra te melahi iā’u : ’Ua ’ite ānei ’oe i te aura’a nō taua buka ra ?</div><div class="francais">21 Et l’ange me dit : Connais-tu la signification du livre ?</div></div><div class="verse-container"><div class="tahitien">22 ’E ’ua parau atu ra vau iāna : ’Aita vau i ’ite.</div><div class="francais">22 Et je lui dis : Je ne la connais pas.</div></div><div class="verse-container"><div class="tahitien">23 ’E ’ua parau mai ra ’oia : ’A hi’o na, tē tae mai nei te reira mai roto mai i te vaha o te ’āti Iuda. ’E ’ua ’ite atu vau, ’o Nephi, i te reira ; ’e ’ua parau mai ra ’oia iā’u : Te buka tā ’oe e hi’o nei, ’o te pāpa’a parau ïa o te mau ’āti Iuda, tei roto i te reira te mau fafaura’a a te Fatu, ’o tāna i parau i te ’utuāfare o ’Īserā’ela ; ’e tei roto ato’a i te reira te mau tohura’a e rave rahi a te mau peropheta mo’a ; ’e e pāpa’a parau ïa mai tei ’ō’otihia i ni’a i te mau ’api veo ra, ’e e’ita ho’i i te mea rahi roa ; ’āre’a rā tei roto i te reira te mau fafaura’a a te Fatu, ’o tāna i fafau atu i te ’utuāfare o ’Īserā’ela ; nō reira, e mea faufa’a rahi roa te reira nō te mau ’Ētene.</div><div class="francais">23 Et il dit : Voici, il sort de la bouche d’un Juif. Et moi, Néphi, je le vis ; et il me dit : Le livre que tu vois, ce sont les annales des Juifs, qui contiennent les alliances que le Seigneur faites avec la maison d’Israël ; et elles contiennent aussi beaucoup de prophéties des saints prophètes ; et ce sont des annales semblables aux inscriptions qui sont gravées sur les plaques d’airain, sauf qu’il n’y en pas autant ; néanmoins, elles contiennent les alliances que le Seigneur faites avec la maison d’Israël ; c’est pourquoi, elles sont d’une grande valeur pour les Gentils.</div></div><div class="verse-container"><div class="tahitien">24 ’E ’ua parau mai ra te melahi a te Fatu iā’u : ’Ua ’ite ’oe ē i tae mai taua buka ra mai roto mai i te vaha o te ’āti Iuda ; ’e ’ia tae mai te reira mai roto mai i te vaha o te ’āti Iuda ra, tei roto ïa i te reira te ’īra’a nō te ’evanelia a te Fatu, ’o tā te mau ’āpōsetolo tino hō’ē ’ahuru ’e ma piti i fa’a’ite pāpū mai ; ’e ’ua fa’a’ite pāpū mai te reira mai te au i te parau mau i roto i te ’Ārenio a te Atua.</div><div class="francais">24 Et l’ange du Seigneur me dit : Tu as vu que le livre sortait de la bouche d’un Juif ; et lorsqu’il sortit de la bouche d’un Juif, il contenait la plénitude de l’Évangile du Seigneur dont les douze apôtres rendent témoignage ; et ils rendent témoignage selon la vérité qui est en l’Agneau de Dieu.</div></div><div class="verse-container"><div class="tahitien">25 Nō reira, e tae mai teie mau mea mai te mau ’āti Iuda mai i te mau ’Ētene ma te vi’ivi’i ’ore, mai te au i te parau mau i roto i te Atua.</div><div class="francais">25 C’est pourquoi, ces choses sortent des Juifs, dans leur pureté, vers les Gentils, selon la vérité qui est en Dieu.</div></div><div class="verse-container"><div class="tahitien">26 ’E ’ia tae mai te reira mai roto mai i te rima o te mau ’āti Iuda i te mau ’Ētene, nā roto mai i te rima o te mau ’āpōsetolo tino hō’ē ’ahuru ’e ma piti a te ’Ārenio, e ’ite atu ’oe i te fa’ati’ara’ahia o te hō’ē ’ēkālesia rahi ’e te vi’ivi’i ; ’e ’ua hau tōna vi’ivi’i i tō te mau ’ēkālesia ato’a ; inaha ho’i, ’ua ’īriti ’ē atu rātou i te mau tufa’a pāpū ’e te faufa’a rahi e rave rahi nō roto mai i te ’evanelia a te ’Ārenio ; ’e ’ua ’īriti ’ē ato’a atu ho’i rātou i te mau fafaura’a e rave rahi a te Fatu.</div><div class="francais">26 Et une fois qu’elles sont sorties des Juifs vers les Gentils par la main des douze apôtres de l’Agneau, tu vois la formation de cette grande et abominable Église, qui est la plus abominable par-dessus toutes les autres Églises ; car voici, elle ôté de l’Évangile de l’Agneau beaucoup de parties qui sont claires et extrêmement précieuses ; et il a aussi beaucoup d’alliances du Seigneur qu’elle ôtées.</div></div><div class="verse-container"><div class="tahitien">27 ’E ’ua rave rātou i teie mau mea ato’a ’ia ti’a ia rātou ’ia ha’api’o i te mau ’ē’a ti’a o te Fatu ; ’e ’ia ti’a ia rātou ’ia ha’amatapō ’e ’ia fa’a’eta’eta i te ’ā’au o te mau tamari’i a te ta’ata.</div><div class="francais">27 Et tout cela, elle l’a fait afin de pervertir les voies droites du Seigneur, afin d’aveugler les yeux et d’endurcir le cœur des enfants des hommes.</div></div><div class="verse-container"><div class="tahitien">28 Nō reira, e ’ite ’oe ē ’ia tae taua buka ra i roto i te rima o taua ’ēkālesia rahi ’e te vi’ivi’i ra, ’ua ’īriti-’ē-hia atu te mau mea pāpū ’e te faufa’a e rave rahi nō roto mai i taua buka ra ; ’o teie ïa te buka a te ’Ārenio a te Atua.</div><div class="francais">28 C’est pourquoi, tu vois que lorsque le livre s’en est allé en passant par les mains de la grande et abominable Église, il a beaucoup de choses claires et précieuses qui sont ôtées du livre, qui est le livre de l’Agneau de Dieu.</div></div><div class="verse-container"><div class="tahitien">29 ’E i muri iho i te ’īriti-’ē-ra’a-hia atu teie mau mea pāpū ’e te faufa’a rahi, ’ua tae atu ra taua buka ra i te mau nūna’a ato’a o te mau ’Ētene ; ’e i muri iho i tōna taera’a atu i te mau nūna’a ato’a o te mau ’Ētene, ’oia ïa, i terā pae mai i te mau pape e rave rahi tā ’oe i hi’o na ē tei te mau ’Ētene ra ho’i te reira ’o tei haere atu mai roto atu i te fa’atītīra’a ra ; ’ua ’ite atu ’oe ē—no te mau mea pāpū ’e te faufa’a rahi e rave rahi tei ’īriti-’ē-hia atu nō roto mai i taua buka ra, ’o tei riro ’ei mea pāpū i te māramarama i te mau tamari’i a te ta’ata nei, mai te au i te pāpūra’a tei roto i te ’Ārenio a te Atua—nō teie mau mea i ’īriti-’ē-hia atu nō roto mai i te ’evanelia a te ’Ārenio ra, i turori ai te mau ta’ata e rave rahi, ’oia ïa, ’e nō reira ho’i ’ua noa’a te mana rahi ia Sātane i ni’a ia rātou.</div><div class="francais">29 Et lorsque ces choses claires et précieuses ont été ôtées, il va dans toutes les nations des Gentils ; et lorsqu’il est allé dans toutes les nations des Gentils, oui, de l’autre côté des nombreuses eaux que tu as vues, avec les Gentils qui sont sortis de captivité, tu vois — parce que beaucoup de choses claires et précieuses ont été ôtées du livre, choses qui étaient claires à comprendre pour les enfants des hommes, selon la clarté qui est en l’Agneau de Dieu — parce que cela été enlevé de l’Évangile de l’Agneau, un nombre extrêmement grand d’hommes trébuchent, oui, de sorte que Satan un grand pouvoir sur eux.</div></div><div class="verse-container"><div class="tahitien">30 ’Āre’a rā, tē ’ite ra ’oe ē, te mau ’Ētene i haere atu mai roto atu i te fa’atītīra’a, ’e ’o tei fa’ateiteihia i ni’a e te mana o te Atua i ni’a a’e i te tahi atu mau nūna’a ato’a i ni’a i te fenua ’e tei hau tōna maita’i i tō te mau fenua ato’a ra, ’o te fenua ïa tā te Fatu te Atua i fafau atu i tō ’oe metua tāne, i te nā-’ō-ra’a ē, e noa’a i tōna hua’ai teie fenua ’ei ’āi’a nō rātou ; nō reira, tē ’ite ra ’oe ē, e ’ore roa te Fatu te Atua e fa’ati’a ’ia ha’amou te mau ’Ētene i tō ’oe hua’ai ’o tei ’āno’ihia, ’e ’o tē pārahi nei i rotopū i tō ’oe ra nā tua’ana.</div><div class="francais">30 Néanmoins, tu vois que les Gentils qui sont sortis de captivité et ont été élevés par le pouvoir de Dieu au-dessus de toutes les autres nations sur la surface de la terre qui est préférable à toutes les autres terres, qui est la terre à propos de laquelle le Seigneur Dieu fait alliance avec ton père que sa postérité l’aurait pour terre de son héritage ; c’est pourquoi, tu vois que le Seigneur Dieu ne souffrira pas que les Gentils détruisent totalement le mélange de ta postérité qui est parmi tes frères.</div></div><div class="verse-container"><div class="tahitien">31 E ’ore ato’a ’oia e fa’ati’a ’ia ha’amou te mau ’Ētene i te hua’ai o tō ’oe nā tua’ana.</div><div class="francais">31 Il ne souffrira pas non plus que les Gentils détruisent la postérité de tes frères.</div></div><div class="verse-container"><div class="tahitien">32 E ’ore ato’a te Fatu te Atua e fa’ati’a ’ia pārahi noa te mau ’Ētene i roto i taua huru matapō rahi ra, ’o tā ’oe e ’ite nei ia rātou, nō te mau tufa’a pāpū ’e te faufa’a rahi o te ’evanelia a te ’Ārenio ’o tei hunahia e taua ’ēkālesia vi’ivi’i ra, ’ua ’ite ho’i ’oe i tōna fa’ati’ara’ahia.</div><div class="francais">32 Le Seigneur Dieu ne souffrira pas non plus que les Gentils restent à jamais dans cet affreux état d’aveuglement où tu vois qu’ils sont, parce que les parties claires et extrêmement précieuses de l’Évangile de l’Agneau ont été soustraites par cette abominable Église dont tu as vu la formation.</div></div><div class="verse-container"><div class="tahitien">33 Nō reira, tē parau mai ra te ’Ārenio a te Atua : E aroha vau i te mau ’Ētene, ’a tāho’o ai i te toe’a o te ’utuāfare o ’Īserā’ela nā roto i te ha’avāra’a rahi.</div><div class="francais">33 C’est pourquoi, dit l’Agneau de Dieu, je serai miséricordieux envers les Gentils en châtiant le reste de la maison d’Israël par un grand jugement.</div></div><div class="verse-container"><div class="tahitien">34 ’E i muri a’era, ’ua parau mai ra te melahi a te Fatu iā’u, nā ’ō mai ra : Inaha, tē parau mai ra te ’Ārenio a te Atua, ’e i muri a’e i tō’u tāho’ora’a i te toe’a o te ’utuāfare o ’Īserā’ela—’o tā’u e parau nei, ’o te hua’ai ïa o tō ’oe ra metua tāne—nō reira, i muri a’e i tō’u tāho’ora’a ia rātou nā roto i te ha’avāra’a, ’e te tā’irira’a ho’i ia rātou nā roto i te rima o te mau ’Ētene, ’e i muri a’e i tō te mau ’Ētene turorira’a rahi nō te mau tufa’a pāpū ’e te faufa’a rahi nō te ’evanelia a te ’Ārenio ’o tei hunahia e taua ’ēkālesia vi’ivi’i ra, te metua vahine nō te mau vahine tai’ata, tē nā reira mai ra te ’Ārenio—e aroha vau i te mau ’Ētene i taua mahana ra, ’e nō reira e hōpoi mai au, nā roto i tō’u iho mana, i te mau vāhi e rave rahi nō tā’u ’evanelia ia rātou ra, e mea pāpū ’e te faufa’a rahi ho’i, tē nā reira mai ra te ’Ārenio.</div><div class="francais">34 Et il arriva que l’ange du Seigneur me parla, disant : Voici, dit l’Agneau de Dieu, lorsque je serai intervenu contre le reste de la maison d’Israël — et ce reste dont je parle est la postérité de ton père — c’est pourquoi, lorsque je serai intervenu contre lui en jugement et l’aurai frappé par la main des Gentils, et lorsque les Gentils auront trébuché extrêmement, parce que les parties les plus claires et les plus précieuses de l’Évangile de l’Agneau ont été soustraites par cette abominable Église, qui est la mère des prostituées, dit l’Agneau — je serai miséricordieux envers les Gentils en ce jour-là, de sorte que je leur ferai parvenir, par mon pouvoir, une partie considérable de mon Évangile, qui sera claire et précieuse, dit l’Agneau.</div></div><div class="verse-container"><div class="tahitien">35 Inaha ho’i, tē nā ’ō mai ra te ’Ārenio : E fa’a’ite au iā’u iho i tō ’oe hua’ai, ’ia pāpa’i rātou i te mau mea e rave rahi tā’u e ha’api’i ia rātou ra, ’e e riro ïa ’ei mea pāpū ’e te faufa’a rahi ; ’e ’ia ha’amouhia tō ’oe ra hua’ai e te hua’ai ho’i o tō ’oe nā tua’ana, ’e e paruparu tō rātou fa’aro’o ; inaha, e hunahia teie mau mea, ’ia ti’a i te reira ’ia tae mai i te mau ’Ētene, nā roto i te hōro’a ’e te mana ho’i o te ’Ārenio.</div><div class="francais">35 Car voici, dit l’Agneau : Je me manifesterai à ta postérité, et elle écrira beaucoup de choses que je lui enseignerai, qui seront claires et précieuses ; et lorsque ta postérité aura été détruite, et aura dégénéré dans l’incrédulité, et aussi la postérité de tes frères, voici, ces choses seront cachées pour parvenir aux Gentils par le don et le pouvoir de l’Agneau.</div></div><div class="verse-container"><div class="tahitien">36 ’E i roto i te reira e pāpa’ihia tā’u ’evanelia, ’e tā’u papa, ’e tā’u fa’aorara’a, tē nā reira mai ra te ’Ārenio.</div><div class="francais">36 Et c’est en elles que sera écrit mon Évangile, dit l’Agneau, et mon rocher, et mon salut.</div></div><div class="verse-container"><div class="tahitien">37 E ao tō rātou tei tītau ’ia fa’atupu i tō’u Ziona i taua mahana ra, nō te mea e noa’a te hōro’a ’e te mana o te Vārua Maita’i ia rātou ra ; ’e mai te mea e fa’aitoito noa rātou ē tae noa atu i te hope’a ra, e fa’ateiteihia rātou i te mahana hope’a ra, ’e e fa’aorahia i roto i te bāsileia mure ’ore o te ’Ārenio ; ’auē tō rātou nehenehe i ni’a i te mau mou’a, rātou ’o tei fa’a’ite mai i te parau hau, ’oia ïa, te mau parau ’oa’oa rahi.</div><div class="francais">37 Et bénis sont ceux qui chercheront à faire sortir ma Sion en ce jour, car ils auront le don et le pouvoir du Saint-Esprit ; et s’ils persévèrent jusqu’à la fin, ils seront élevés au dernier jour et seront sauvés dans le royaume éternel de l’Agneau ; et ceux qui publieront la paix, oui, de joyeuses nouvelles, qu’ils seront beaux sur les montagnes !</div></div><div class="verse-container"><div class="tahitien">38 ’E i muri a’era, ’ua ’ite atu ra vau i te toe’a o te hua’ai o tō’u ra nā tua’ana, ’e te buka ato’a a te ’Ārenio a te Atua, tei tae mai nā roto i te vaha o te ’āti Iuda, ’e ’ua tae mai ra te reira mai te mau ’Ētene mai i te toe’a o te hua’ai o tō’u ra nā tua’ana.</div><div class="francais">38 Et il arriva que je vis le reste des descendants de mes frères, et aussi que le livre de l’Agneau de Dieu, qui était sorti de la bouche du Juif, allait des Gentils au reste de la postérité de mes frères.</div></div><div class="verse-container"><div class="tahitien">39 ’E i muri iho i te taera’a mai te reira ia rātou, ’ua ’ite atu ra vau i te tahi atu ā mau buka, tei tae mai nā roto i te mana o te ’Ārenio, mai te mau ’Ētene mai ia rātou ra, nō te fa’a’ite-pāpū-ra’a i te mau ’Ētene ’e te toe’a ho’i o te hua’ai o tō’u ra nā tua’ana, ’e i te ’āti Iuda ato’a i ha’apurarahia nā roto i te ao ato’a nei ē, e parau mau te mau pāpa’a parau a te mau peropheta ’e te tino hō’ē ’ahuru ’e ma piti ’āpōsetolo a te ’Ārenio ra.</div><div class="francais">39 Et lorsqu’il fut allé à eux, je vis d’autres livres qui allaient, par le pouvoir de l’Agneau, des Gentils à eux, pour convaincre les Gentils et le reste de la postérité de mes frères, et aussi les Juifs qui étaient dispersés sur toute la surface de la terre, que les annales des prophètes et des douze apôtres de l’Agneau sont vraies .</div></div><div class="verse-container"><div class="tahitien">40 ’E ’ua parau mai ra te melahi iā’u, nā ’ō mai ra : Teie mau pāpa’a parau hope’a tā ’oe i ’ite i rotopū i te mau ’Ētene ra, e ha’apāpū te reira i te parau mau nō te mau pāpa’a parau mātāmua ra, ’o tā te tino hō’ē ’ahuru ’e ma piti ’āpōsetolo a te ’Ārenio, ’e e fa’a’ite ho’i te reira i te mau mea pāpū ’e te faufa’a rahi, ’o tei ’īriti-’ē-hia mai roto i te reira ; ’e e fa’a’ite atu i te mau ’ōpū ato’a, ’e te mau reo ato’a, ’e te mau ta’ata ato’a ē, te ’Ārenio a te Atua, ’o te Tamaiti ïa a te Metua mure ’ore, ’e te Fa’aora ho’i o te ao nei ; ’e ’ia haere mai te mau ta’ata ato’a iāna ra e ti’a ai, ’ia ’ore rā, e’ita ïa rātou e fa’aorahia.</div><div class="francais">40 Et l’ange me parla, disant : Ces dernières annales, que tu as vues parmi les Gentils, confirmeront la vérité des premières, qui sont des douze apôtres de l’Agneau, et feront connaître les choses claires et précieuses qui en ont été ôtées ; et feront connaître à toutes les tribus, langues et peuples que l’Agneau de Dieu est le Fils du Père éternel et le Sauveur du monde, et que tous les hommes doivent venir à lui, sinon ils ne peuvent être sauvés.</div></div><div class="verse-container"><div class="tahitien">41 ’E e haere mai rātou mai te au i te mau parau i ha’amauhia e te vaha o te ’Ārenio ra e ti’a ai ; ’e e fa’a’itehia mai te mau parau a te ’Ārenio nā roto i te pāpa’a parau a tō ’oe hua’ai, ’e nā roto ato’a i te mau pāpa’a parau a te tino hō’ē ’ahuru ’e ma piti ’āpōsetolo a te ’Ārenio, nō reira, e fa’ati’ahia ai te reira ’ei hō’ē ; hō’ē ho’i Atua, ’e hō’ē Tīa’i māmoe i ni’a i te ao ato’a nei.</div><div class="francais">41 Et ils doivent venir selon les paroles qui seront confirmées par la bouche de l’Agneau ; et les paroles de l’Agneau seront communiquées dans les annales de ta postérité aussi bien que dans les annales des douze apôtres de l’Agneau ; c’est pourquoi, les unes et les autres seront réunies en une seule ; car il a un seul Dieu et un seul Berger de toute la terre.</div></div><div class="verse-container"><div class="tahitien">42 ’E e tae mai te tau e fa’a’ite mai ai ’oia iāna iho i tō te mau nūna’a ato’a, i te mau ’āti Iuda ’e i te mau ’Ētene ato’a ho’i ; ’e i muri iho i tōna fa’a’itera’a mai iāna iho i te mau ’āti Iuda ’e i te mau ’Ētene ato’a ho’i ; ’ei reira e fa’a’ite mai ’oia iāna iho i te mau ’Ētene ’e i te mau ’āti Iuda ato’a ho’i, ’e e riro te hope’a ’ei mātāmeha’i, ’e te mātāmeha’i ’ei hope’a.</div><div class="francais">42 Et le temps vient où il se manifestera à toutes les nations, aux Juifs et aussi aux Gentils ; et lorsqu’il se sera manifesté aux Juifs et aussi aux Gentils, alors il se manifestera aux Gentils et aussi aux Juifs, et les derniers seront les premiers, et les premiers seront les derniers.</div></div>
    <div class="verse-container introduction"><div class="tahitien">’Ua fa’a’ite te hō’ē melahi ia Nephi i te mau ha’amaita’ira’a ’e te mau ’anatemara’a e tae mai i ni’a iho i te mau ’Ētene—Tē vai nei e piti ana’e iho ’ēkālesia : te ’Ēkālesia a te ’Ārenio a te Atua ’e te ’ēkālesia a te diabolo—E hāmani-’ino-hia te feiā mo’a o te Atua i roto i te mau nūna’a ato’a e te ’ēkālesia rahi ’e te vi’ivi’i ra—E pāpa’i te ’āpōsetolo Ioane nō ni’a i te hope’a o te ao nei. Fātata 600–592H.M.</div><div class="francais">Un ange parle à Néphi des bénédictions et des malédictions qui tomberont sur les Gentils — Il n’y que deux Églises : l’Église de l’Agneau de Dieu et l’Église du diable — Les saints de Dieu de toutes les nations sont persécutés par la grande et abominable Église — L’apôtre Jean écrira ce qui concerne la fin du monde. Vers 600–592 av. J.-C.</div></div>
    <nav>
        <a href="chapter_1_12.html">Chapitre précédent</a> | 
        <a href="chapter_1_14.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
