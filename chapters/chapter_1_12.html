
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 12</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 12</h2>
    <div class="verse-container"><div class="tahitien">1 ’E i muri a’era, ’ua parau mai ra te melahi iā’u : ’A hi’o na, ’a hi’o na i tō ’oe hua’ai, ’e i te hua’ai ato’a o tō ’oe nā tua’ana. ’E ’ua hi’o atu ra vau ’e ’ua ’ite atu ra i te fenua i fafauhia ra ; ’e ’ua ’ite ho’i au i te mau pupu ta’ata, ’oia ïa, mai te one tahatai rātou i te rahi ’ia tai’ohia.</div><div class="francais">1 Et il arriva que l’ange me dit : Regarde, et vois ta postérité, et aussi la postérité de tes frères. Et je regardai et vis la terre de promission ; et je vis des multitudes de gens, oui, un nombre aussi grand, pour ainsi dire, que le sable de la mer.</div></div><div class="verse-container"><div class="tahitien">2 ’E i muri a’era, ’ua hi’o atu ra vau i te mau pupu ta’ata i ha’aputuputu ’āmui nō te ’aro te tahi i te tahi ; ’e ’ua ’ite atu vau i te mau tama’i, ’e te mau parau tama’i, ’e te mau ta’ata e rave rahi i pohe i te ’o’e i rotopū i tō’u ra mau ta’ata.</div><div class="francais">2 Et il arriva que je vis des multitudes rassemblées pour se livrer bataille ; et je vis des guerres, et des bruits de guerres, et de grands massacres par l’épée parmi mon peuple.</div></div><div class="verse-container"><div class="tahitien">3 ’E i muri a’era, ’ua ’ite atu ra vau i te mau u’i e rave rahi i ma’iri, ’a vai noa ai te mau tama’i ’e te mau mārōra’a i ni’a i te fenua ; ’e ’ua ’ite atu ra vau i te mau ’oire e rave rahi, ’oia ïa, ’aore i ti’a iā’u ’ia tai’o i te reira.</div><div class="francais">3 Et il arriva que je vis beaucoup de générations passer au milieu de guerres et de querelles dans le pays ; et je vis beaucoup de villes, oui, au point que je ne les comptai pas.</div></div><div class="verse-container"><div class="tahitien">4 ’E i muri a’era, ’ua ’ite atu ra vau i te hō’ē māhu pōiri i ni’a iho i te fenua i fafauhia ra ; ’e ’ua ’ite atu vau i te mau uira, ’e ’ua fa’aro’o vau i te mau pātiri, ’e te mau ’āueuera’a fenua, ’e te mau huru haruru pūai ato’a ra ; ’e ’ua ’ite atu vau i te fenua ’e te mau mato, ’e ’ua ’amaha rātou ; ’e ’ua ’ite atu vau i te mau mou’a i te ma’irira’a mai ē hu’ahu’a roa ihora ; ’e ’ua ’ite atu vau i te mau fenua pāpū o te ao nei, ’e ’ua ’āmahamaha te reira ; ’e ’ua ’ite atu vau i te mau ’oire e rave rahi, ’e ’ua horomi’ihia rātou, ’e ’ua ’ite atu vau e rave rahi tei pa’apa’a i te auahi ; ’e ’ua ’ite atu vau e rave rahi tei ma’iri i ni’a i te fenua, nō te ’āueuera’a o te fenua.</div><div class="francais">4 Et il arriva que je vis un brouillard de ténèbres sur la surface de la terre de promission ; et je vis des éclairs, et j’entendis des tonnerres et des tremblements de terre, et toutes sortes de bruits tumultueux ; et je vis que la terre et les rochers se fendaient ; et je vis que des montagnes s’écroulaient en morceaux ; et je vis que les plaines de la terre s’ouvraient ; et je vis que beaucoup de villes étaient englouties ; et j’en vis beaucoup qui étaient brûlées par le feu ; et j’en vis beaucoup qui s’effondraient sur la terre à cause du tremblement de celle-ci.</div></div><div class="verse-container"><div class="tahitien">5 ’E i muri a’era, i muri iho i tō’u ’itera’a i teie mau mea, ’ua ’ite atu ra vau i te māhu pōiri, ’e ’ua pe’e ’ē atu ra te reira mai ni’a atu i te fenua nei ; ’e inaha, ’ua ’ite atu ra vau i te mau pupu ta’ata ’o tei ’ore i ha’amouhia nō te mau ha’avāra’a rahi ’e te ri’ari’a a te Fatu ra.</div><div class="francais">5 Et il arriva qu’après avoir vu ces choses, je vis que la vapeur de ténèbres se dissipait de la surface de la terre ; et voici, je vis des multitudes qui n’étaient pas tombées à cause des grands et terribles jugements du Seigneur.</div></div><div class="verse-container"><div class="tahitien">6 ’E ’ua ’ite atu ra vau i te mau ra’i i te vēteara’a, ’e ’ua pou mai ra te ’Ārenio a te Atua mai ni’a mai i te ra’i, ’e ’ua pou mai ra ’oia i raro ’e ’ua fa’a’ite mai ra iāna iho ia rātou.</div><div class="francais">6 Et je vis les cieux s’ouvrir et l’Agneau de Dieu descendre du ciel ; et il descendit et se montra à elles.</div></div><div class="verse-container"><div class="tahitien">7 ’E ’ua ’ite ato’a vau ’e tē fa’a’ite pāpū atu nei ho’i au ē, ’ua tae mai te Vārua Maita’i i ni’a iho i te tahi atu ā mau ta’ata hō’ē ’ahuru ’e ma piti ; ’e ’ua fa’atōro’ahia rātou e te Atua, ’e ’ua mā’itihia.</div><div class="francais">7 Et je vis aussi et rends témoignage que le Saint-Esprit tomba sur douze autres hommes ; et ils furent ordonnés par Dieu et choisis.</div></div><div class="verse-container"><div class="tahitien">8 ’E ’ua parau mai ra te melahi iā’u, nā ’ō mai ra : ’A hi’o na i te mau pipi hō’ē ’ahuru ’e ma piti a te ’Ārenio ’o tei mā’itihia nō te aupuru i tō ’oe ra hua’ai.</div><div class="francais">8 Et l’ange me parla, disant : Voici les douze disciples de l’Agneau qui sont choisis pour exercer le ministère auprès de ta postérité.</div></div><div class="verse-container"><div class="tahitien">9 ’E ’ua parau mai ra ’oia iā’u : Tē ha’amana’o ra ānei ’oe i te tino hō’ē ’ahuru ’e ma piti ’āpōsetolo a te ’Ārenio ? Inaha, ’o rātou ïa tē ha’avā i nā ’ōpū tino hō’ē ’ahuru ’e ma piti nō ’Īserā’ela ; nō reira, e ha’avāhia nā ’orometua hō’ē ’ahuru ’e ma piti nō tō ’oe hua’ai e rātou ra ; nō te mea nō te ’utuāfare o ’Īserā’ela ’outou.</div><div class="francais">9 Et il me dit : Tu te souviens des douze apôtres de l’Agneau ? Voici, ce sont eux qui jugeront les douze tribus d’Israël ; c’est pourquoi, les douze ministres de ta postérité seront jugés par eux ; car vous êtes de la maison d’Israël.</div></div><div class="verse-container"><div class="tahitien">10 ’E nā teie tino hō’ē ’ahuru ’e ma piti ’orometua tā ’oe e hi’o na, e ha’avā i tō ’oe ra hua’ai. ’’E, inaha, e mea parauti’a rātou ē a muri noa atu ; nō tō rātou fa’aro’o i te ’Ārenio a te Atua e teatea ai tō rātou mau ’ahu i tōna ra toto.</div><div class="francais">10 Et ces douze ministres que tu vois jugeront ta postérité. Et voici, ils sont justes à jamais ; car, à cause de leur foi en l’Agneau de Dieu, leurs vêtements sont blanchis dans son sang.</div></div><div class="verse-container"><div class="tahitien">11 ’E ’ua parau mai ra te melahi iā’u : ’A hi’o na ! ’E ’ua hi’o atu ra vau, ’e ’ua ’ite atu ra vau i te mau u’i e toru i pohe i roto i te parauti’a ; ’e ’ua teatea tō rātou mau ’ahu mai tō te ’Ārenio a te Atua ra. ’E ’ua parau mai ra te melahi iā’u : ’Ua teatea tō rātou mau ’ahu i te toto o te ’Ārenio nō tō rātou ra fa’aro’o iāna.</div><div class="francais">11 Et l’ange me dit : Regarde ! Et je regardai et vis trois générations passer dans la justice ; et leurs vêtements étaient blancs comme l’Agneau de Dieu. Et l’ange me dit : Ceux-ci sont blanchis dans le sang de l’Agneau, à cause de leur foi en lui.</div></div><div class="verse-container"><div class="tahitien">12 ’E ’ua ’ite ato’a vau, ’o Nephi, i te mau ta’ata e rave rahi nō te u’i maha i pohe i roto i te parauti’a.</div><div class="francais">12 Et moi, Néphi, j’en vis aussi beaucoup de la quatrième génération qui s’en allaient dans la justice.</div></div><div class="verse-container"><div class="tahitien">13 ’E i muri a’era, ’ua ’ite atu ra vau i te mau pupu ta’ata o te fenua nei i te ha’aputuputu-’āmui-ra’a.</div><div class="francais">13 Et il arriva que je vis les multitudes de la terre rassemblées.</div></div><div class="verse-container"><div class="tahitien">14 ’E ’ua parau mai ra te melahi iā’u : ’A hi’o na i tō ’oe hua’ai, ’e i te hua’ai ato’a o tō ’oe na mau tua’ana.</div><div class="francais">14 Et l’ange me dit : Voici ta postérité, et aussi la postérité de tes frères.</div></div><div class="verse-container"><div class="tahitien">15 ’E i muri a’era, ’ua hi’o atu ra vau ’e ’ua ’ite atu ra i te mau ta’ata o tō’u ra hua’ai ’o tei ha’aputuputu ’āmui ’ei mau pupu ta’ata nō te ’aro atu i te hua’ai o tō’u ra mau tua’ana ; ’e ’ua ha’aputuputu ’āmui rātou nō te ’aro.</div><div class="francais">15 Et il arriva que je regardai et vis le peuple de ma postérité rassemblé en multitudes contre la postérité de mes frères ; et ils étaient rassemblés pour se livrer bataille.</div></div><div class="verse-container"><div class="tahitien">16 ’E ’ua parau mai ra te melahi iā’u, nā ’ō mai ra : ’A hi’o na i te pape piha’a vi’ivi’i tā tō ’oe metua tāne i hi’o ; ’oia ïa, i te ’ānāvai tāna i parau mai ra ; ’e te mau hōhonura’a nō te reira ra, ’o te mau hōhonura’a ïa nō hade.</div><div class="francais">16 Et l’ange me parla, disant : Voici la source d’eau souillée que ton père vue ; oui, la rivière dont il parlé ; et ses profondeurs sont les profondeurs de l’enfer .</div></div><div class="verse-container"><div class="tahitien">17 ’E te mau māhu pōiri ra, ’o te mau fa’ahemara’a ïa a te diabolo, ’o tei ha’apōiri i te mata ’e tei fa’a’eta’eta ho’i i te ’ā’au o te mau tamari’i a te ta’ata nei ; ’e tei arata’i ’ē atu ia rātou i roto i te mau ’ē’a ’ā’ano, ’ia pohe rātou ’e ’ia mo’e roa atu.</div><div class="francais">17 Et les brouillards de ténèbres sont les tentations du diable, qui aveuglent les yeux, et endurcissent le cœur des enfants des hommes, et les entraînent sur de larges routes afin qu’ils périssent et se perdent.</div></div><div class="verse-container"><div class="tahitien">18 ’E te fare rahi ’e te ’ā’ano tā tō ’oe metua tāne i hi’o ra, ’o te mau mana’o faufa’a ’ore ïa ’e te te’ote’o o te mau tamari’i a te ta’ata nei. ’E ’ua fa’ata’a-’ē-hia rātou e te hō’ē ārea rahi ’e te ri’ari’a ra ; ’oia ïa, te parau nō te parauti’a a te Atua mure ’ore, ’e te Mesia ho’i, ’oia te ’Ārenio a te Atua, ’o tā te Vārua Maita’i e fa’a’ite pāpū mai, mai te ha’amatara’a mai ā o teie nei ao ē tae roa mai i teienei, ’e mai teienei atu, ē a muri noa atu.</div><div class="francais">18 Et le vaste et spacieux édifice que ton père vu, ce sont les vaines imaginations et l’orgueil des enfants des hommes. Et un gouffre grand et terrible les sépare, oui, la parole de la justice du Dieu éternel et du Messie qui est l’Agneau de Dieu, dont le Saint-Esprit rend témoignage, depuis le commencement du monde jusqu’à ce jour, et à partir de ce jour, dorénavant et à jamais.</div></div><div class="verse-container"><div class="tahitien">19 ’E ’a parau ai te melahi i teie nei mau parau, ’ua hi’o atu ra vau ’e ’ua ’ite atu ra i te hua’ai o tō’u ra nā tua’ana, ’e tē ’aro ra rātou i tō’u hua’ai, mai te au i te parau a te melahi ; ’e nō te te’ote’o o tō’u ra hua’ai ’e te mau fa’ahemara’a a te diabolo, ’ua ’ite au ē ’ua ha’avīhia te mau ta’ata o tō’u ra hua’ai e te hua’ai o tō’u ra nā tua’ana.</div><div class="francais">19 Et tandis que l’ange disait ces paroles, je regardai et vis que la postérité de mes frères combattait ma postérité, selon la parole de l’ange ; et je vis qu’à cause de l’orgueil de ma postérité et des tentations du diable, la postérité de mes frères avait le dessus sur le peuple de ma postérité.</div></div><div class="verse-container"><div class="tahitien">20 ’E i muri a’era, ’ua hi’o atu ra vau, ’e ’ua ’ite atu ra vau i te mau ta’ata nō te hua’ai o tō’u ra nā tua’ana, ’e ’ua ha’avī rātou i tō’u ra hua’ai ; ’e ’ua haere noa rātou ’ei mau pupu ta’ata nā ni’a i te fenua nei.</div><div class="francais">20 Et il arriva que je regardai et vis que le peuple de la postérité de mes frères avait vaincu ma postérité ; et ils s’en allèrent en multitudes sur la surface du pays.</div></div><div class="verse-container"><div class="tahitien">21 ’E ’ua ’ite atu vau ia rātou i te ha’aputuputu-’āmui-ra’a i roto i te mau pupu ta’ata ; ’e ’ua ’ite atu vau i te mau tama’i ’e te mau parau tama’i i rotopū ia rātou ; ’e ’ua ’ite atu vau i te mau tau e rave rahi i te ma’irira’a ’a vai noa ai te mau tama’i ’e te mau parau tama’i.</div><div class="francais">21 Et je les vis rassemblés en multitudes ; et je vis des guerres et des bruits de guerres parmi eux ; et c’est dans des guerres et des bruits de guerres que je vis beaucoup de générations passer.</div></div><div class="verse-container"><div class="tahitien">22 ’E ’ua parau mai ra te melahi iā’u : Inaha, e paruparu tō rātou fa’aro’o.</div><div class="francais">22 Et l’ange me dit : Voici, ceux-ci dégénéreront dans l’incrédulité.</div></div><div class="verse-container"><div class="tahitien">23 ’E i muri a’era, ’ua ’ite au ē i muri iho i te paruparura’a tō rātou fa’aro’o, ’ua riro rātou ’ei feiā huru ’ere’ere ’e te peu hā’iri’iri, ’e ’ei feiā vi’ivi’i, ’o tei ’ī i te fa’atau ’e te mau huru ’ohipa vi’ivi’i ato’a.</div><div class="francais">23 Et il arriva que je vis qu’après avoir dégénéré dans l’incrédulité, ils devenaient un peuple sombre, et repoussant, et souillé, rempli d’indolence et de toutes sortes d’abominations.</div></div>
    <div class="verse-container introduction"><div class="tahitien">’Ua ’ite Nephi nā roto i te hō’ē ’ōrama i te ’ēkālesia a te diabolo i fa’ati’ahia i rotopū i te mau ’Ētene, te ’itera’ahia ’e te fa’aeara’ahia te fenua Amerika, te mo’era’a te mau tufa’a pāpū ’e te faufa’a rahi nō te Bibilia, te hope’a nō te tāivara’a o te mau ’Ētene, te fa’aho’ira’ahia mai te ’evanelia, te taera’a mai te pāpa’ira’a mo’a nō te ’anotau hope’a nei, ’e te fa’ati’ara’ahia ’o Ziona. Fātata 600–592H.M.</div><div class="francais">Dans une vision, Néphi voit l’Église du diable établie parmi les Gentils, la découverte et la colonisation de l’Amérique, la perte de beaucoup de parties claires et précieuses de la Bible, l’apostasie qui en résulta chez les Gentils, le rétablissement de l’Évangile, la parution des Écritures modernes et l’édification de Sion. Vers 600–592 av. J.-C.</div></div>
    <p>
        <a href="chapter_1_11.html">Chapitre précédent</a> | 
        <a href="chapter_1_13.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
