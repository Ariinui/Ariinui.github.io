
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 10</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>Alma</h1>
        <h2>Alma Chapitre 10</h2>
        <div class="verse-container"><div class="tahitien">1 I teienei, ’o te mau parau teie tā Amuleka i a’o atu i te mau ta’ata i te fenua ra nō Amoniha, i te nā-’ō-ra’a atu ē :</div><div class="francais">1 Et maintenant, voici les paroles qu’Amulek prêcha au peuple qui était au pays d’Ammonihah, disant :</div></div><div class="verse-container"><div class="tahitien">2 ’O vau nei ’o Amuleka ; e tamaiti au nā Gidona, te tamaiti a Isema’ela, ’oia te hua’ai nō Aminadi ; ’e nā taua Aminadi ra i ’īriti i te aura’a nō te pāpa’ira’a i ni’a iho i te papa’i o te hiero, ’o tei pāpa’ihia e te rima o te Atua.</div><div class="francais">2 Je suis Amulek ; je suis fils de Giddonah, qui était fils d’Ismaël, qui était descendant d’Aminadi ; et ce fut ce même Aminadi qui interpréta l’écriture qui était sur le mur du temple, qui fut écrite par le doigt de Dieu.</div></div><div class="verse-container"><div class="tahitien">3 ’E e hua’ai ’o Aminadi nō Nephi, te tamaiti a Lehi, ’o tei haere mai mai te fenua mai ra mai Ierusalema, ’e e hua’ai ’oia nō Manase, te tamaiti a Iosepha, ’o tei ho’ohia atu i ’Aiphiti e te rima o tōna ra mau taea’e.</div><div class="francais">3 Et Aminadi était un descendant de Néphi, qui était fils de Léhi, qui sortit du pays de Jérusalem, qui était descendant de Manassé, qui était fils de Joseph, qui fut vendu en Égypte par les mains de ses frères.</div></div><div class="verse-container"><div class="tahitien">4 ’E inaha, e ta’ata ro’o rahi au i rotopū ia rātou ato’a ’o tei ’ite iā’u nei ; ’oia ïa, ’e inaha, e rave rahi tō’u fēti’i ’e mau hoa, ’e ’ua fāri’i au i te mau tao’a rahi nā roto i te itoito o tō’u ra rima.</div><div class="francais">4 Et voici, je suis aussi un homme dont la réputation n’est pas des moindres parmi tous ceux qui me connaissent ; oui, et voici, j’ai beaucoup de parents et d’amis, et j’ai aussi acquis beaucoup de richesses par mon industrie.</div></div><div class="verse-container"><div class="tahitien">5 ’Āre’a rā, hope noa atu ā teie mau mea ato’a, ’aita vau i ’ite rahi i te mau ’ē’a o te Fatu, ’e tāna ra mau parau ’aro ’e tōna mana māere. ’Ua parau atu vau ē, e ’ere tō’u ’ite i te mea rahi i teie mau mea ; inaha rā, ’ua hape au, ’ua ’ite ho’i au i te mea rahi nō tāna ra mau parau ’aro ’e tōna mana māere ; ’oia ïa, i te fa’aorara’a i teie nei mau ta’ata.</div><div class="francais">5 Néanmoins, après tout cela, je n’ai jamais su grand-chose des voies du Seigneur, et de ses mystères, et de son pouvoir merveilleux. J’ai dit que je n’en ai jamais su grand-chose ; mais voici, je me trompe, car j’ai vu beaucoup de ses mystères et de son pouvoir merveilleux ; oui, dans la préservation de la vie de ce peuple.</div></div><div class="verse-container"><div class="tahitien">6 ’Āre’a rā, ’ua fa’a’eta’eta vau i tō’u ’ā’au, ’e ’ua pi’ihia vau i te mau taime e rave rahi, ’aita rā vau i fa’aro’o ; nō reira ’ua ’ite au i teie mau mea ; ’aita rā vau i hina’aro i taua ’ite ra, nō reira ’ua tāmau noa vau i te ’aro atu i te Atua nā roto i te parauti’a ’ore o tō’u ra ’ā’au, ē tae roa atu i te maha o te mahana ’e te hitu o te ’āva’e, ’oia ho’i i te ’ahuru o te matahiti nō te fa’aterera’a a te mau ha’avā.</div><div class="francais">6 Néanmoins, je me suis endurci le cœur, car j’ai été appelé de nombreuses fois et je n’ai pas voulu entendre ; c’est pourquoi je savais tout cela, et cependant je ne voulais pas savoir ; c’est pourquoi j’ai continué à me rebeller contre Dieu, dans la méchanceté de mon cœur, jusqu’au quatrième jour de ce septième mois, qui est dans la dixième année du règne des juges.</div></div><div class="verse-container"><div class="tahitien">7 ’A rātere ai au nō te fārerei i te hō’ē fēti’i piri roa, inaha, ’ua fā mai ra te hō’ē melahi a te Fatu iā’u ’e ’ua nā ’ō mai ra : E Amuleka, ’a ho’i i tō ’oe na fare, ’e ’a fa’a’amu i te hō’ē peropheta a te Fatu ; ’oia ïa, i te hō’ē ta’ata mo’a, ’oia ho’i i te hō’ē ta’ata i mā’itihia e te Atua ; ’ua ha’apae ho’i ’oia i te mā’a e rave rahi mahana nō te mau hara a teie nei feiā, ’e ’ua po’ia roa ’oia, ’e e fāri’i mai ’oe iāna i roto i tō ’oe ’utuāfare ē e fa’a’amu ho’i iāna, ’e e ha’amaita’i ’oia ia ’oe ’e tō ’oe ra ’utuāfare ; ’e e tae mai te ha’amaita’ira’a a te Fatu i ni’a ia ’oe ’e tō ’oe ’utuāfare.</div><div class="francais">7 Tandis que je voyageais pour voir un très proche parent, voici, un ange du Seigneur m’apparut et dit : Amulek, retourne dans ta maison, car tu vas nourrir un prophète du Seigneur ; oui, un saint homme, qui est un élu de Dieu ; car il jeûné de nombreux jours à cause des péchés de ce peuple, et il faim, et tu le recevras dans ta maison, et le nourriras, et il te bénira, toi et ta maison ; et la bénédiction du Seigneur reposera sur toi et sur ta maison.</div></div><div class="verse-container"><div class="tahitien">8 ’E i muri a’era, ’ua ha’apa’o vau i te parau a taua melahi ra, ’e ’ua ho’i atu ra vau i tō’u fare. ’E ’a haere atu ai au i reira, ’ua fārerei au i te ta’ata tā te melahi i parau mai iā’u, i te nā-’ō-ra’a mai ē : E fāri’i ’oe iāna i roto i tō ’oe ’utuāfare—’e inaha o taua ta’ata iho ā rā teie ’o tei parau atu ia ’outou i te mau mea nō ni’a i te Atua.</div><div class="francais">8 Et il arriva que j’obéis à la voix de l’ange et retournai vers ma maison ; et comme je m’y rendais, je trouvai l’homme dont l’ange m’avait dit : Tu le recevras dans ta maison — et voici, c’était ce même homme qui vient de vous parler concernant les choses de Dieu.</div></div><div class="verse-container"><div class="tahitien">9 ’E ’ua parau mai ra te melahi iā’u, e ta’ata mo’a ’oia ; nō reira ’ua ’ite au ē, e ta’ata mo’a ’oia, nō te mea ’ua parauhia te reira e te hō’ē melahi a te Atua.</div><div class="francais">9 Et l’ange m’a dit que c’est un saint homme ; c’est pourquoi je sais que c’est un saint homme, parce que cela été dit par un ange de Dieu.</div></div><div class="verse-container"><div class="tahitien">10 ’E teie fa’ahou ā, ’ua ’ite au ē, e parau mau roa te mau mea tāna i fa’a’ite mai ; inaha ho’i tē parau atu nei au ia ’outou na, tē ora ra te Fatu, ’e ’ua tono mai ’oia i tāna ra melahi nō te fa’a’ite mai i teie mau mea iā’u ; ’e ’ua nā reira ’oia ’a pārahi ai teie Alama i tō’u ra fare.</div><div class="francais">10 Et encore une fois, je sais que les choses dont il témoigné sont vraies ; car voici, je vous dis qu’aussi vrai que le Seigneur vit, il envoyé son ange pour me les manifester ; et cela, il l’a fait pendant que cet Alma demeurait dans ma maison.</div></div><div class="verse-container"><div class="tahitien">11 Inaha ho’i, ’ua ha’amaita’i ’oia i tō’u ’utuāfare, ’e ’ua ha’amaita’i ato’a ’oia iā’u, ’e tā’u mau vahine, e tā’u mau tamari’i, ’e tō’u metua tāne, ’e tō’u mau fēti’i ; ’oia ïa, ’e ’ua ha’amaita’i ’oia i tō’u ra mau fēti’i ato’a, ’e ’ua vai noa te ha’amaita’ira’a a te Fatu i ni’a iho ia mātou mai te au i te mau parau tāna i parau mai.</div><div class="francais">11 Car voici, il béni ma maison, il m’a béni, moi, et mes femmes, et mes enfants, et mon père, et mes proches, oui, il même béni toute ma parenté, et la bénédiction du Seigneur reposé sur nous, selon les paroles qu’il dites.</div></div><div class="verse-container"><div class="tahitien">12 ’E i teienei, ’ia oti a’era tā Amuleka paraura’a atu i teie mau parau, ’ua ha’amata ihora te mau ta’ata i te māere, i te mea ē ’ua hau atu i te hō’ē ana’e ’ite ’o tei fa’a’ite mai i te mau mea i parihia ai rātou ra, ’e i te mau mea ho’i e tupu a muri atu, mai te au i te vārua nō te tohu i roto ia rāua.</div><div class="francais">12 Et alors, quand Amulek eut dit ces paroles, le peuple commença à être étonné, voyant qu’il avait plus d’un témoin pour témoigner des choses dont il était accusé, et aussi des choses qui étaient à venir, selon l’esprit de prophétie qui était en eux.</div></div><div class="verse-container"><div class="tahitien">13 ’Āre’a rā, tei rotopū ia rātou te tahi pae ’o tei hina’aro ’ia uiui ia rāua, ’ei rāmāra’a ia rāua i tā rāua ra mau parau, nā roto i tā rātou mau rāve’a ha’avare, ’ia noa’a ia rātou te tahi fa’ahapara’a ia rāua, ’ia ti’a ia rātou ’ia tu’u atu ia rāua i tō rātou mau ha’avā, ’ia ha’avāhia rāua mai te au i te ture, ’e ’ia taparahihia rāua ’e ’aore rā ’ia hurihia i roto i te fare tāpe’ara’a, mai te au i te hara tā rātou i fa’ariro ’ei hara ’e ’ei parira’a ho’i ia rāua.</div><div class="francais">13 Néanmoins, il en eut parmi eux qui eurent la pensée de les interroger, afin de les surprendre, par stratagème, dans leurs paroles, afin de trouver un témoignage contre eux, afin de les livrer à leurs juges, afin qu’ils fussent jugés selon la loi, et qu’ils fussent mis à mort ou jetés en prison, selon le crime qu’ils pourraient faire apparaître ou dont ils pourraient témoigner contre eux.</div></div><div class="verse-container"><div class="tahitien">14 I teienei, teie te mau ta’ata ’o tei hina’aro ’ia ha’apohe ia rāua, ’oia ho’i te mau pāruru ture, ’o tei tārahuhia ’e ’aore rā tei fa’ata’ahia ’e te mau ta’ata, nō te fa’atere i te ture i te mau taime nō tō rāua ha’avāra’a, ’e ’aore rā nō te mau ha’avāra’a i mua i te mau ha’avā, nō te mau hapa a te mau ta’ata.</div><div class="francais">14 Or, c’étaient ces hommes qui cherchaient à les faire périr qui étaient docteurs de la loi, qui étaient engagés ou désignés par le peuple pour administrer la loi au moment des procès, ou aux procès des crimes du peuple devant les juges.</div></div><div class="verse-container"><div class="tahitien">15 I teienei, ’ua ha’api’ihia teie mau pāruru ture i te mau huru ’ohipa ato’a ’e te mau rāve’a ha’avare ato’a a te ta’ata nei ; ’ia roa’a tō rātou ’aravihi i te ravera’a i te ’ohipa nō tō rātou tōro’a.</div><div class="francais">15 Or, ces docteurs de la loi étaient savants dans tous les arts et dans toute la ruse du peuple ; et cela était pour les rendre capables, pour qu’ils fussent qualifiés.</div></div><div class="verse-container"><div class="tahitien">16 ’E i muri a’era, ’ua ha’amata ihora rātou i te uiui ia Amuleka, ’ia ti’a ia rātou ’ia ha’afifi iāna i tāna ra mau parau, ’e ’aore rā ’ia fa’ahapa i te mau parau tāna e parau.</div><div class="francais">16 Et il arriva qu’ils commencèrent à interroger Amulek, afin de l’amener ainsi à se contredire dans ses paroles, ou à contredire les paroles qu’il dirait.</div></div><div class="verse-container"><div class="tahitien">17 I teienei, ’aita rātou i ’ite ē, ’ua ti’a ia Amuleka ’ia ’ite i tā rātou mau ’ōpuara’a. ’Āre’a rā, i muri a’era, ’a ha’amata ai rātou i te uiui atu iāna, ’ua ’ite ihora ’oia i tō rātou mana’o, ’e ’ua parau atu ra ’oia ia rātou : ’Auē ho’i ’outou e te u’i parauti’a ’ore ’e te ha’api’o ē, ’e te mau pāruru ture ’e te feiā fa’ahua paieti ē, tē ha’amau na ho’i ’outou i te mau niu nō te diabolo ; tē tu’u ra ho’i ’outou i te mau herepata ’e te mau mārei nō te haru i te feiā mo’a o te Atua.</div><div class="francais">17 Or, ils ne savaient pas qu’Amulek pouvait connaître leurs desseins. Mais il arriva, comme ils commençaient à l’interroger, qu’il perçut leurs pensées, et il leur dit : Ô génération méchante et perverse, docteurs de la loi et hypocrites, car vous posez les fondations du diable ; car vous posez des traquenards et des pièges pour surprendre les saints de Dieu.</div></div><div class="verse-container"><div class="tahitien">18 Tē fa’atupu na ’outou i te mau ’ōpuara’a nō te ha’api’o i te mau ’ē’a o te parauti’a, ’e nō te fa’atae mai i te riri ’ū’ana o te Atua i ni’a iho i tō ’outou upo’o, ē tae noa atu i te ha’amou-roa-ra’a o teie nei mau ta’ata.</div><div class="francais">18 Vous faites des plans pour pervertir les voies des justes et pour attirer la colère de Dieu sur votre tête jusqu’à la destruction totale de ce peuple.</div></div><div class="verse-container"><div class="tahitien">19 ’Oia ïa, ’ua tano roa tā Mosia parau, ’oia tō tātou ari’i hope’a, ’a fātata ai ’oia i te vaiiho atu i te bāsileia, nō te mea ’aita tōna e mono, ’e ’a fa’ati’a ai ’oia ’ia tāvanahia tōna ra mau ta’ata mai te au i tā rātou iho parau—’oia ïa, ’ua tano roa tāna parau, ’a nā ’ō atu ai ’oia ē, ’ia tae i te tau e mā’iti ai te reo o teie mau ta’ata i te mau ’ohipa ’ī’ino, ’oia ho’i, ’ia tae i te tau e topa ai teie nei feiā i roto i te hapa, ’ei reira e ineine ai rātou nō te ha’amoura’a.</div><div class="francais">19 Oui, c’est à juste titre que Mosiah, qui était notre dernier roi, dit, lorsqu’il était sur le point de remettre le royaume, n’ayant personne à qui le conférer, voulant que ce peuple fût gouverné par sa propre voix — oui, c’est à juste titre qu’il dit que si le temps venait où la voix de ce peuple choisirait l’iniquité, c’est-à-dire, si le temps venait où ce peuple tomberait dans la transgression, il serait mûr pour la destruction.</div></div><div class="verse-container"><div class="tahitien">20 ’E i teienei, tē parau atu nei au ia ’outou na, e mana’o ti’a roa tō te Fatu nō te ha’avā i tā ’outou mau ’ohipa ’ī’ino ; ’ua tano roa tāna paraura’a atu i teie nei mau ta’ata nā roto i te reo o tāna ra mau melahi, i te nā-’ō-ra’a atu ē : ’A tātarahapa ’outou, ’a tātarahapa, tē fātata mai nei ho’i te bāsileia o te ao ra.</div><div class="francais">20 Et maintenant, je vous dis que c’est à juste titre que le Seigneur juge de vos iniquités ; c’est à juste titre qu’il crie à ce peuple, par la voix de ses anges : Repentez-vous, repentez-vous, car le royaume des cieux est proche.</div></div><div class="verse-container"><div class="tahitien">21 ’Oia ïa, ’ua tano roa tāna pi’ira’a atu nā roto i te reo o tōna ra mau melahi, i te nā-’ō-ra’a atu ē : E haere mai au i raro i rotopū i tō’u ra mau ta’ata ma te parau fāito ti’a ’e te parauti’a i roto i tō’u ra rima.</div><div class="francais">21 Oui, c’est à juste titre qu’il crie, par la voix de ses anges : Je descendrai parmi mon peuple, avec l’équité et la justice dans mes mains.</div></div><div class="verse-container"><div class="tahitien">22 ’Oia ïa, tē parau atu nei au ia ’outou na, ’āhiri ’aita te mau pure a te feiā parauti’a ’o tē pārahi nei i ni’a i te fenua i teienei, ’ua ha’amou-roa-hia ïa ’outou i teienei ; e ’ere rā nā roto i te diluvi, mai te feiā i te ’anotau o Noa ra, nā roto rā i te o’e, ’e te ma’i rahi, ’e te ’o’e.</div><div class="francais">22 Oui, et je vous dis que sans les prières des justes, qui sont maintenant dans le pays, vous seriez, dès maintenant, châtiés par une destruction totale ; cependant, ce ne serait pas par le déluge, comme le fut le peuple du temps de Noé, mais ce serait par la famine, et par la peste, et par l’épée.</div></div><div class="verse-container"><div class="tahitien">23 ’Āre’a rā nā roto i te mau pure a te feiā parauti’a i fa’aorahia ai ’outou na ; nō reira i teienei, ’ia ti’avaru ’outou i te feiā parauti’a i rāpae mai rotopū atu ia ’outou na, i reira e’ita roa te Fatu e fa’aherehere ia ’outou ; ’āre’a rā nā roto i tōna riri ’ū’ana e haere mai ’oia nō te fa’autu’a ia ’outou ; ’e i reira e tā’irihia ’outou i te o’e, ’e te ma’i rahi, ’e te ’o’e ; ’e tē fātata mai nei taua tau ra, maori rā ’ia tātarahapa ’outou.</div><div class="francais">23 Mais c’est par les prières des justes que vous êtes épargnés ; c’est pourquoi, si vous chassez les justes de parmi vous, alors le Seigneur n’arrêtera plus sa main ; mais, dans son ardente colère, il sortira contre vous ; alors vous serez frappés par la famine, et par la peste, et par l’épée ; et le temps est proche, à moins que vous ne vous repentiez.</div></div><div class="verse-container"><div class="tahitien">24 ’E i teienei, i muri a’era, ’ua rahi roa atu ra te riri o te mau ta’ata ia Amuleka, ’e ’ua pi’i a’era rātou i te nā-’ō-ra’a ē : Tē fa’a’ino mai ra teie nei ta’ata i tā tātou mau ture ti’a, ’e i tō tātou mau pāruru ture ’aravihi ’o tā tātou i mā’iti.</div><div class="francais">24 Et alors, il arriva que le peuple fut encore plus en colère contre Amulek, et il s’écria, disant : Cet homme insulte nos lois, qui sont justes, et nos sages docteurs de la loi, que nous avons choisis.</div></div><div class="verse-container"><div class="tahitien">25 ’Āre’a rā ’ua fa’atoro atu ra Amuleka i tōna rima, ’e ’ua pi’i māite atu ra ia rātou, i te nā-’ō-ra’a atu ē : ’Auē ho’i ’outou e te u’i parauti’a ’ore ’e te ha’api’o ē, nō te aha ho’i i noa’a ai ia Sātane te mana rahi i ni’a i tō ’outou ’ā’au ? Nō te aha ’outou e auraro ai iāna, ’ia noa’a iāna te mana i ni’a ia ’outou, nō te ha’amatapō i tō ’outou mata, ’ia ’ore ’outou ’ia māramarama i te mau parau i parauhia ra, mai te au i tō te reira parau mau ra ?</div><div class="francais">25 Mais Amulek étendit la main, et lui cria d’autant plus fort, disant : Ô génération méchante et perverse, pourquoi Satan a-t-il une si grande emprise sur votre cœur ? Pourquoi vous abandonnez-vous à lui pour qu’il ait pouvoir sur vous, pour aveugler vos yeux, de sorte que vous ne comprenez pas les paroles qui sont dites, selon leur vérité ?</div></div><div class="verse-container"><div class="tahitien">26 Inaha ho’i, ’ua fa’ahapa atu ānei au i tā ’outou ture ? ’Aita ’outou i māramarama ; tē parau mai nei ho’i ’outou ē, ’ua fa’ahapa vau i tā ’outou ture ; ’āre’a rā ’aita vau i nā reira, ’ua parau rā vau i tei au i tā ’outou ture, ’e ’ua fa’ahapahia ’outou i te reira.</div><div class="francais">26 Car voici, ai-je témoigné contre votre loi ? Vous ne comprenez pas ; vous dites que j’ai parlé contre votre loi ; mais ce n’est pas cela que j’ai fait, mais j’ai parlé en faveur de votre loi, pour votre condamnation.</div></div><div class="verse-container"><div class="tahitien">27 ’E i teienei, inaha, tē parau atu nei au ia ’outou na, tē ha’amatahia ra te tumu nō te ha’amoura’a i teie nei feiā i te fa’ati’ahia e te parauti’a ’ore a tō ’outou mau pāruru ture ’e tō ’outou mau ha’avā.</div><div class="francais">27 Et maintenant, voici, je vous dis que les fondements de la destruction de ce peuple commencent à être posés par l’injustice de vos docteurs de la loi et de vos juges.</div></div><div class="verse-container"><div class="tahitien">28 ’E i teienei, i muri a’era, ’ia oti a’era tā Amuleka paraura’a atu i teie nei mau parau, ’ua fa’ahapa pūai mai ra te mau ta’ata iāna i te nā-’ō-ra’a ē : ’Ua ’ite tātou ē, e tamari’i teie nei ta’ata nā te diabolo, ’ua ha’avare mai ho’i ’oia ia tātou, ’e ’ua fa’ahapa mai ho’i ’oia i tā tātou ture. ’E i teienei, tē parau mai nei ’oia ē, ’aita ’oia i fa’ahapa mai i te reira.</div><div class="francais">28 Et alors, il arriva que lorsqu’Amulek eut dit ces paroles, le peuple le hua, disant : Or, nous savons que cet homme est un enfant du diable, car il nous menti ; car il parlé contre notre loi. Et maintenant, il dit qu’il n’a pas parlé contre elle.</div></div><div class="verse-container"><div class="tahitien">29 ’E teie fa’ahou ā, ’ua fa’a’ino noa ’oia i tō tātou mau pāruru ture, ’e tō tātou mau ha’avā.</div><div class="francais">29 Et de plus, il insulté nos docteurs de la loi et nos juges.</div></div><div class="verse-container"><div class="tahitien">30 ’E i muri a’era, ’ua tu’u ihora te mau pāruru ture i te reira i roto i tō rātou iho ’ā’au, ’ia ha’amana’o noa rātou iho i te reira ’ei fa’ahapara’a iāna.</div><div class="francais">30 Et il arriva que les docteurs de la loi leur mirent dans le cœur qu’ils devaient se souvenir de ces choses contre lui.</div></div><div class="verse-container"><div class="tahitien">31 ’E tei rotopū ia rātou te hō’ē ta’ata ’o Zeezeroma tōna i’oa. I teienei ’o ’oia te mātāmua i pari ia Amuleka ’e ia Alama, e ta’ata ’aravihi roa ’oia i rotopū ia rātou, ’e e ’ohipa rahi ho’i tāna i rotopū i te mau ta’ata.</div><div class="francais">31 Et il en avait un parmi eux dont le nom était Zeezrom. Or, il était le tout premier à accuser Amulek et Alma, étant l’un des plus experts parmi eux, ayant beaucoup d’affaires à traiter parmi le peuple.</div></div><div class="verse-container"><div class="tahitien">32 I teienei, teie te hina’aro o te mau pāruru ture, ’ia noa’a ïa te tao’a rahi ia rātou ; ’e e noa’a te tao’a rahi ia rātou mai te au i tā rātou ’ohipa i rave.</div><div class="francais">32 Or, le but de ces docteurs de la loi était d’obtenir du gain ; et ils obtenaient du gain selon leur emploi.</div></div>
        <div class="verse-container introduction"><div class="tahitien">Te fa’ata’ara’a i te huru nō te moni ’āti Nephi—’Ua mar’ō Amuleka ia Zeezeroma—E’ita te Mesia e fa’aora i te mau ta’ata i roto i tā rātou mau hara—’O rātou ana’e ’o tē fāri’i i te bāsileia o te ao ra te fa’aorahia—E fāri’i te mau ta’ata ato’a i te tino tāhuti ’ore—’Aita e pohe i muri iho i te Ti’afa’ahoura’a. Fātata 82H.M.</div><div class="francais">Description du système monétaire néphite — Amulek combat Zeezrom — Le Christ ne sauvera pas les gens dans leurs péchés — Seuls ceux qui héritent le royaume des cieux sont sauvés — Tous les hommes ressusciteront à l’immortalité — Il n’y pas de mort après la résurrection. Vers 82 av. J.-C.</div></div>
        <nav class="chapter-nav">
            <a href="chapter_9_9.html">Chapitre précédent</a> | 
            <a href="chapter_9_11.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
