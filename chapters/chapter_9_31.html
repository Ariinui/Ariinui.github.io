
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 31</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 31</h2>
    <div class="verse-container"><div class="tahitien">1 I teienei, i muri a’era, ’ia pohe a’era Korihora, ’ua fāri’i ihora Alama i te ’ite ē, tē ha’api’o ra te mau ’āti Zorama i te mau haere’a o te Fatu, ’e tē arata’i atu ra Zorama, tō rātou ta’ata fa’atere, i te ’ā’au o te mau ta’ata ’ia pi’o i raro i mua i te mau ’īdolo vāvā ra, ’ua māuiui fa’ahou ihora tōna ’ā’au nō te mau ’ohipa ’ī’ino a te mau ta’ata.</div><div class="francais">1 Alors, il arriva qu’après la fin de Korihor, Alma reçut la nouvelle que les Zoramites pervertissaient les voies du Seigneur, et que Zoram, qui était leur chef, entraînait le cœur du peuple à se prosterner devant des idoles muettes ; et son cœur recommença à éprouver un profond chagrin à cause de l’iniquité du peuple.</div></div><div class="verse-container"><div class="tahitien">2 ’O te tumu ho’i ïa nō te ’oto rahi o Alama ’ia ’ite i te mau ’ohipa ’ī’ino i rotopū i tōna ra mau ta’ata ; nō reira ’ua ’oto roa tōna ’ā’au nō te fa’ata’a-’ē-ra’a o te mau ’āti Zorama i te mau ’āti Nephi.</div><div class="francais">2 Car c’était une cause de grand chagrin pour Alma de savoir qu’il avait de l’iniquité parmi son peuple ; c’est pourquoi, son cœur était extrêmement attristé, parce que les Zoramites s’étaient séparés des Néphites.</div></div><div class="verse-container"><div class="tahitien">3 I teienei, ’ua ha’aputuputu te mau ’āti Zorama ia rātou iho i te fenua ra i ma’irihia e rātou i te i’oa ra ’o Anetionuma, tei te pae i te hiti’a o te rā i te fenua ra nō Zarahemela, tāpiri i te pae miti, ’e tei te pae apato’a i te fenua ra nō Ieresona, tāpiri i te hiti o te mēdēbara i te pae apato’a, ’e ’ua ’ī roa taua mēdēbara ra i te mau ’āti Lamana.</div><div class="francais">3 Or, les Zoramites s’étaient rassemblés dans un pays qu’ils appelaient Antionum, qui était à l’est du pays de Zarahemla, qui bordait presque la mer, qui était au sud du pays de Jershon, qui bordait aussi le désert au sud, désert qui était rempli de Lamanites.</div></div><div class="verse-container"><div class="tahitien">4 I teienei, ’ua mata’u roa te mau ’āti Nephi ’o te fa’ahoa atu te mau ’āti Zorama i te mau ’āti Lamana, ’e e riro ho’i te reira ’ei pau rahi nō te mau ’āti Nephi.</div><div class="francais">4 Or, les Néphites craignaient beaucoup que les Zoramites n’entrent en relation avec les Lamanites, et que cela soit la cause d’une grande perte pour les Néphites.</div></div><div class="verse-container"><div class="tahitien">5 ’E i teienei, nō te mea ’ua riro te porora’a i te parau ’ei rāve’a rahi nō te arata’i i te mau ta’ata ’ia rave i te ’ohipa tia—’oia ïa, ’ua hau atu tō te reira mana i ni’a i te ’ā’au o te ta’ata i tō te ’o’e, ’e ’aore rā i tō te tahi atu mau mea ato’a, mai tei tae mai i ni’a ia rātou—no reira ’ua mana’o Alama e mea maita’i ïa ’ia tāmata i te mana nō te parau a te Atua.</div><div class="francais">5 Et maintenant, comme la prédication de la parole avait une grande tendance à amener le peuple à faire ce qui était juste — oui, elle avait eu un effet plus puissant sur l’esprit du peuple que l’épée ou quoi que ce fût d’autre qui lui fût arrivé — Alma pensa qu’il était opportun d’essayer la vertu de la parole de Dieu.</div></div><div class="verse-container"><div class="tahitien">6 Nō reira ’ua rave ’oia ia Amona, ’e Aarona, ’e Omonera ; ’e ’ua vaiiho ’oia ia Himeni i roto i te ’ēkālesia i Zarahemela ; ’āre’a rā ’ua rave atu ’oia i nā ta’ata e to’otoru nā muri iho iāna, ’e ’oia ato’a ia Amuleka ’e Zeezeroma, ’o tē pārahi ra i Meleke ; ’e ’ua rave ato’a ’oia e piti o tāna ra mau tamari’i tamāroa.</div><div class="francais">6 C’est pourquoi il prit Ammon, et Aaron, et Omner ; et Himni, il le laissa à l’Église de Zarahemla ; mais les trois premiers, il les prit avec lui, et aussi Amulek et Zeezrom, qui étaient à Mélek ; et il prit aussi deux de ses fils.</div></div><div class="verse-container"><div class="tahitien">7 I teienei, ’aita ’oia i rave i te matahiapo o tāna mau tamari’i tamāroa nā muri iho iāna, ’e ’o Helamana tōna i’oa ; ’āre’a rā te i’oa o nā tamaiti ’o tāna i rave nā muri iho iāna ’o Sibelona ïa ’e Korianetona ; ’e ’o teie ïa te mau i’oa o te mau ta’ata i haere atu nā muri iho iāna i rotopū i te mau ’āti Zorama, nō te a’o atu i te parau ia rātou.</div><div class="francais">7 Or, l’aîné de ses fils, il ne le prit pas avec lui, et son nom était Hélaman ; mais les noms de ceux qu’il prit avec lui étaient Shiblon et Corianton ; et ce sont là les noms de ceux qui allèrent avec lui parmi les Zoramites pour leur prêcher la parole.</div></div><div class="verse-container"><div class="tahitien">8 I teienei, e mau feiā ’ōrurehau te mau ’āti Zorama nō roto mai i te mau ’āti Nephi ; nō reira ’ua a’ohia atu te parau a te Atua ia rātou.</div><div class="francais">8 Or, les Zoramites étaient des dissidents des Néphites. C’est pourquoi la parole de Dieu leur avait été prêchée.</div></div><div class="verse-container"><div class="tahitien">9 ’Āre’a rā i ma’iri na rātou i roto i te mau hapa rahi, ’e ’aita ho’i rātou i ha’apa’o i te mau fa’auera’a a te Atua, ’e tāna mau ture, mai te au i te ture a Mose ra.</div><div class="francais">9 Mais ils étaient tombés dans de grandes erreurs, car ils ne voulaient pas s’appliquer à garder les commandements de Dieu ni ses prescriptions, selon la loi de Moïse.</div></div><div class="verse-container"><div class="tahitien">10 ’E ’aita ato’a rātou e ha’apa’o i te mau ’ohipa a te ’ēkālesia, ’ia tāmau noa i te pure ’e i te ani i te Atua i te mau mahana ato’a ’ia ’ore rātou ’ia ro’ohia i te fa’ahemara’a.</div><div class="francais">10 Ils ne voulaient pas non plus respecter les observances de l’Église, c’est-à-dire persévérer dans la prière et la supplication quotidiennes à Dieu, afin de ne pas entrer en tentation.</div></div><div class="verse-container"><div class="tahitien">11 ’Oia mau roa ïa, ’ua ha’api’o rātou i te mau haere’a o te Fatu i te mau vāhi e rave rahi ; nō reira, teie ïa te tumu i haere atu ai Alama ’e tōna ra mau taea’e i roto i taua fenua ra nō te a’o atu i te parau ia rātou.</div><div class="francais">11 Oui, en bref, ils pervertissaient les voies du Seigneur dans de très nombreux cas ; c’est pourquoi Alma et ses frères allèrent dans le pays leur prêcher la parole.</div></div><div class="verse-container"><div class="tahitien">12 I teienei, ’ia tae atu rā rātou i taua fenua ra, inaha, ’ua māere roa rātou ’a ’ite ai rātou ē, ’ua fa’ati’a te mau ’āti Zorama i te mau sunago, ’e ’ua ha’aputuputu mai rātou ia rātou i te hō’ē mahana i te hepetoma, ’e ’ua parau rātou i taua mahana ra te mahana o te Fatu ; ’e ’ua ha’amori rātou i te ha’amorira’a huru ’ē roa, ’e ’o tei ’ore i ’itea ia Alama ’e tōna ra mau taea’e.</div><div class="francais">12 Or, lorsqu’ils furent entrés dans le pays, voici, à leur grand étonnement, ils découvrirent que les Zoramites avaient construit des synagogues, et qu’ils se rassemblaient un jour de la semaine, qu’ils appelaient le jour du Seigneur ; et ils pratiquaient leur culte d’une manière qu’Alma et ses frères n’avaient jamais vue ;</div></div><div class="verse-container"><div class="tahitien">13 ’Ua hāmani ho’i rātou i te hō’ē terōno i rōpū maita’i i tā rātou sunago, te hō’ē vāhi nō te ti’ara’a, ’e e mea teitei a’e i te upo’o ta’ata ; ’e i ni’a i te reira hō’ē noa iho ta’ata tē ti’a ’ia haere atu.</div><div class="francais">13 car ils avaient élevé un lieu au centre de leur synagogue, un lieu pour se tenir debout, qui dominait de beaucoup la tête ; et son sommet ne pouvait recevoir qu’une seule personne.</div></div><div class="verse-container"><div class="tahitien">14 Nō reira, e mea ti’a i te ta’ata ’o tei hina’aro ’ia ha’amori ’ia haere atu ’e ’ia ti’a i ni’a iho i te reira, ’e ’ia fa’atoro atu i tōna rima i ni’a i te ra’i, ’e ’a ti’aoro ai ma te reo pūai, i te nā-’ō-ra’a ē :</div><div class="francais">14 C’est pourquoi, quiconque désirait pratiquer son culte devait aller se tenir sur son sommet, et étendre les mains vers le ciel, et crier d’une voix forte, disant :</div></div><div class="verse-container"><div class="tahitien">15 E te Atua mo’a, e te Atua mo’a ; ’ua ti’aturi mātou ē, ’o te Atua ’oe, ’e ’ua ti’aturi mātou ē, e mea mo’a ’oe, ’e i vai na ’oe ’ei vārua, ’e tē vai nei ’oe ’ei vārua, ’e e vai ā ’oe ’ei vārua ē a muri noa atu.</div><div class="francais">15 Saint, saint Dieu : nous croyons que tu es Dieu, et nous croyons que tu es saint, et que tu étais un esprit, et que tu es un esprit, et que tu seras un esprit à jamais.</div></div><div class="verse-container"><div class="tahitien">16 E te Atua mo’a ē, ’ua ti’aturi mātou ē, ’ua fa’ata’a ’ē atu ’oe ia mātou i tō mātou mau taea’e ; ’e ’aita mātou i ti’aturi i te peu tumu a tō mātou mau taea’e, tei tu’uhia mai ia rātou nā roto i te mau peu tamari’i a tō rātou mau metua ; ’āre’a rā ’ua ti’aturi mātou ē, ’ua mā’itihia mātou e ’oe na ’ia riro ’ei mau tamari’i mo’a nā ’oe na ; ’e ’ua fa’a’ite ato’a mai ’oe ia mātou ē, ’aita e Mesia.</div><div class="francais">16 Saint Dieu, nous croyons que tu nous as séparés de nos frères ; et nous ne croyons pas à la tradition de nos frères, qui leur été transmise par la puérilité de leurs pères ; mais nous croyons que tu nous as élus pour être tes saints enfants ; et aussi, tu nous as fait connaître qu’il n’y aura pas de Christ.</div></div><div class="verse-container"><div class="tahitien">17 ’Āre’a rā hō’ē ā tō ’oe huru i nanahi ra, i teie nei mahana, ē a muri noa atu ; ’e ’ua mā’iti ’oe ia mātou ’ia fa’aorahia, ’a mā’itihia ai rātou ato’a ē ’ati noa a’e ia mātou nei ’ia hurihia e tō ’oe riri ’ū’ana i raro i hade ; ’e nō teie nei ’ohipa mo’a, e te Atua, tē ha’amāuruuru nei mātou ia ’oe ; ’e tē ha’amāuruuru ato’a nei mātou ia ’oe i te mea ’ua mā’iti ’oe ia mātou, ’ia ’ore mātou ’ia pe’e atu i te mau peu tumu ma’ama’a a tō mātou mau taea’e, ’o tei tāpe’a ia rātou i raro ’ia ti’aturi i te Mesia, ’e nā te reira i arata’i i tō rātou ’ā’au ’ia haere ’ē atu ia ’oe, e tō mātou Atua.</div><div class="francais">17 Mais tu es le même hier, aujourd’hui et à jamais ; et tu nous as élus pour que nous soyons sauvés, tandis que tous autour de nous sont élus pour être précipités, par ta colère, en enfer ; sainteté pour laquelle, ô Dieu, nous te remercions ; et nous te remercions aussi de ce que tu nous as élus, afin que nous ne soyons pas entraînés dans les traditions insensées de nos frères, ce qui les enchaîne à la croyance au Christ, ce qui entraîne leur cœur à errer loin de toi, notre Dieu.</div></div><div class="verse-container"><div class="tahitien">18 ’E tē ha’amāuruuru fa’ahou nei mātou ia ’oe, e te Atua, i te mea e feiā mā’itihia ’e e feiā mo’a mātou. ’Āmene.</div><div class="francais">18 Et encore, nous te remercions, ô Dieu, de ce que nous sommes un peuple élu et saint. Amen.</div></div><div class="verse-container"><div class="tahitien">19 I teienei, i muri a’era, ’ia fa’aro’o a’era Alama ’e tōna ra mau taea’e, ’e tāna nā tamari’i tamāroa i taua mau pure ra, ’ua māere roa ihora rātou.</div><div class="francais">19 Alors, il arriva que lorsqu’Alma, et ses frères, et ses fils eurent entendu ces prières, ils furent étonnés au-delà de toute mesure.</div></div><div class="verse-container"><div class="tahitien">20 Inaha ho’i, ’ua haere atu te mau ta’ata ato’a, ’e ’ua pūpū atu i te hō’ē ā huru pure.</div><div class="francais">20 Car voici, chaque homme s’avançait et faisait ces mêmes prières.</div></div><div class="verse-container"><div class="tahitien">21 I teienei ’ua parauhia taua vāhi e rātou, ’o Rameumepitoma, ’e terā te aura’a ’ia ’īritihia, te terōno mo’a.</div><div class="francais">21 Or, le lieu était appelé par eux Raméumptom, ce qui, par interprétation, est la sainte chaire.</div></div><div class="verse-container"><div class="tahitien">22 I teienei, i ni’a iho i teie terōno ’ua pure atu te mau ta’ata ato’a i te hō’ē ā huru pure i te Atua, ma te ha’amāuruuru atu i tō rātou Atua i te mea ’ua mā’itihia rātou e ana, ’e ’aita ’oia i arata’i ’ē atu ia rātou ’ia pe’e atu i te peu tumu a tō rātou mau taea’e ; ’e ’aita tō rātou ’ā’au i fa’afāriu-’ē-hia ’ia ti’aturi i te mau mea e tupu a muri atu, ’o tei ’ore i ’iteahia e rātou ra.</div><div class="francais">22 Or, du haut de cette chaire, ils faisaient, chacun, identiquement la même prière à Dieu, remerciant leur Dieu d’être élus par lui, et de ce qu’il ne les entraînait pas dans les traditions de leurs frères, et de ce que leur cœur n’était pas séduit au point de croire en des choses à venir, dont ils ne savaient rien.</div></div><div class="verse-container"><div class="tahitien">23 I teienei, i muri iho i tō te mau ta’ata pūpūra’a atu i tā rātou mau ha’amāuruurura’a mai te reira huru, ’ua ho’i atu ra rātou i tō rātou iho mau fare, ’e ’aita rātou i paraparau fa’ahou nō ni’a i tō rātou Atua ē tae roa atu ’ua ha’aputuputu fa’ahou mai rātou i taua terōno mo’a ra, nō te ha’amāuruuru atu mai te au i tā rātou huru ravera’a.</div><div class="francais">23 Alors, lorsque le peuple tout entier avait présenté de cette manière ses remerciements, il rentrait chez lui, ne parlant absolument plus de son Dieu, jusqu’à ce qu’il se fût de nouveau assemblé à la sainte chaire pour rendre grâces à sa manière.</div></div><div class="verse-container"><div class="tahitien">24 I teienei, ’ia ’ite a’era Alama i te reira, ’ua ’oto roa ihora tōna ra ’ā’au ; nō te mea ’ua ’ite ’oia ē, e feiā parauti’a ’ore ’e e feiā ha’api’o rātou ; ’oia ïa, ’ua ’ite ’oia ē, ’ua onoono noa tō rātou ’ā’au i te ’auro, ’e te ’ārio, ’e te mau huru tao’a maitata’i ato’a.</div><div class="francais">24 Alors, lorsqu’Alma vit cela, son cœur fut peiné ; car il voyait qu’ils étaient un peuple méchant et pervers ; oui, il voyait qu’ils avaient le cœur tourné vers l’or, et vers l’argent, et vers toutes sortes de choses raffinées.</div></div><div class="verse-container"><div class="tahitien">25 ’Oia ïa, ’ua ’ite ato’a ’oia ē, ’ua fa’ateiteihia tō rātou ’ā’au i te fa’aahaaha rahi i roto i tō rātou ra te’ote’o.</div><div class="francais">25 Oui, et il vit aussi qu’ils avaient le cœur enflé au point de se livrer, dans leur orgueil, à de grandes vantardises.</div></div><div class="verse-container"><div class="tahitien">26 ’E ’ua fa’ateitei a’era ’oia i tōna reo i ni’a i te ra’i, ’e ’ua ti’aoro atu ra, i te nā-’ō-ra’a ē : E aha te maoro, e te Fatu, ’o tā ’oe i hina’aro ’ia ora noa tō ’oe mau tāvini i raro nei i te tino nei, nō te hi’o atu i teie nei mau ’ohipa ’ino rahi i rotopū i te mau tamari’i a te ta’ata nei ?</div><div class="francais">26 Et il éleva la voix au ciel, et s’écria, disant : Oh, combien de temps, ô Seigneur, souffriras-tu que tes serviteurs demeurent ici-bas dans la chair, pour voir une aussi affreuse méchanceté parmi les enfants des hommes ?</div></div><div class="verse-container"><div class="tahitien">27 Inaha, e te Atua, tē ti’aoro atu nei rātou ia ’oe ; ’ua horomi’ihia rā tō rātou ’ā’au i roto i tō rātou te’ote’o. Inaha, e te Atua, tē ti’aoro atu nei rātou ia ’oe i tō rātou vaha, ’ua ’ī roa rā rātou i te te’ote’o, i te mau mea faufa’a ’ore o te ao nei.</div><div class="francais">27 Voici, ô Dieu, ils crient vers toi, et cependant leur cœur est englouti dans leur orgueil. Voici, ô Dieu, ils crient vers toi de la bouche, tandis qu’ils sont démesurément boursouflés des choses vaines du monde.</div></div><div class="verse-container"><div class="tahitien">28 ’A hi’o na, e tō’u Atua, i tō rātou ’ahu moni rahi, ’e tō rātou mau tāpe’a, ’e tō rātou mau fa’a’una’una rima, ’e tā rātou mau mea fa’a’una’unara’a ’auro, ’e tā rātou mau mea maitata’i ato’a nō te fa’a’una’una ia rātou ; ’e inaha, ’ua nounou tō rātou ’ā’au i te reira, ’e tē ti’aoro nei rā rātou ia ’oe, ma te parau ē—Tē ha’amāuruuru nei mātou ia ’oe, e te Atua, nō te mea e feiā mā’itihia mātou nō ’oe, e pohe ho’i te tahi atu pae.</div><div class="francais">28 Vois, ô mon Dieu, leurs habits somptueux, et leurs annelets, et leurs bracelets, et leurs ornements d’or, et toutes leurs choses précieuses, dont ils sont parés ; et voici, ils ont le cœur tourné vers cela, et néanmoins ils t’invoquent, et disent : Nous te remercions, ô Dieu, car nous sommes un peuple élu pour toi, tandis que d’autres périront.</div></div><div class="verse-container"><div class="tahitien">29 ’Oia ïa, tē parau nei rātou ē, ’ua fa’a’ite mai ’oe ia rātou ē ’aita e Mesia.</div><div class="francais">29 Oui, et ils disent que tu leur as fait connaître qu’il n’y aura pas de Christ.</div></div><div class="verse-container"><div class="tahitien">30 E te Fatu e te Atua ē, e aha te maorora’a tā ’oe e fa’a’oroma’i ’ia vai noa teie nei ’ohipa ’ī’ino ’e teie nei hara i roto i teie nei feiā ? E te Fatu, ’a hōro’a mai i te pūai iā’u, ’ia ti’a iā’u ’ia fa’a’oroma’i i tō’u nei mau paruparu ? E mea paruparu ho’i au, ’e nā roto i teie mau ’ohipa ’ī’ino i rotopū i teie nei mau ta’ata tē māuiui nei tō’u nei vārua.</div><div class="francais">30 Ô Seigneur Dieu, combien de temps souffriras-tu qu’une telle méchanceté et une telle infidélité soient parmi ce peuple ? Ô Seigneur, veuille me donner de la force afin que je puisse supporter mes infirmités. Car je suis infirme, et une telle méchanceté parmi ce peuple peine mon âme.</div></div><div class="verse-container"><div class="tahitien">31 E te Fatu, tē ’oto rahi nei tō’u ’ā’au ; ’a ha’amāhanahana mai ’oe i tō’u nei vārua i roto i te Mesia ? E te Fatu, ’a hōro’a mai ’oe i te pūai iā’u, ’ia ti’a iā’u ’ia fa’a’oroma’i i teie mau ’ati e tae mai i ni’a iā’u nei, nō te mau ’ohipa ’ī’ino a teie nei feiā.</div><div class="francais">31 Ô Seigneur, j’ai le cœur extrêmement attristé ; veuille consoler mon âme dans le Christ . Ô Seigneur, veuille m’accorder d’avoir de la force afin que je souffre avec patience ces afflictions qui vont tomber sur moi à cause de l’iniquité de ce peuple.</div></div><div class="verse-container"><div class="tahitien">32 E te Fatu, ’a ha’amāhanahana mai ’oe i tō’u nei vārua, ’e ’a ha’amanuia mai iā’u ’e te mau ta’ata rave ’ohipa i pīha’i iho iā’u nei—’oia ho’i ia Amona, ’e ia Aarona, ’e ia Omonera, ’e ’oia ato’a ia Amuleka, ’e ia Zeezeroma, ’e i tā’u nā tamari’i tamāroa to’opiti ato’a ho’i—’oia ïa, ’a ha’amāhanahana mai ’oe ia rātou ato’a, e te Fatu. ’Oia ïa, ’a ha’amāhanahana mai ’oe i tō rātou vārua i roto i te Mesia.</div><div class="francais">32 Ô Seigneur, veuille consoler mon âme et me donner le succès, ainsi qu’à mes compagnons de travail qui sont avec moi — oui, Ammon, et Aaron, et Omner, et aussi Amulek, et Zeezrom, et aussi mes deux fils — oui, veuille consoler tous ceux-là, ô Seigneur. Oui, veuille consoler leur âme dans le Christ.</div></div><div class="verse-container"><div class="tahitien">33 ’A tauturu mai ’oe ia rātou ’ia fāri’i i te pūai, ’ia ti’a ia rātou ’ia fa’a’oroma’i i tō rātou mau ’ati ’o tē tae mai i ni’a ia rātou nō te mau ’ohipa ’ī’ino a teie nei feiā.</div><div class="francais">33 Veuille leur accorder d’avoir de la force, afin qu’ils supportent les afflictions qui tomberont sur eux à cause des iniquités de ce peuple.</div></div><div class="verse-container"><div class="tahitien">34 E te Fatu, ’a tauturu mai ’oe ia mātou, ’ia manuia mātou ’ia arata’i fa’ahou mai ia rātou ia ’oe na i roto i te Mesia.</div><div class="francais">34 Ô Seigneur, veuille nous accorder de réussir à te les ramener dans le Christ.</div></div><div class="verse-container"><div class="tahitien">35 Inaha, e te Fatu, e mea faufa’a rahi tō rātou vārua, e mau taea’e ho’i rātou e rave rahi nō mātou, nō reira, ’a hōro’a mai ia mātou, e te Fatu, i te mana ’e te pa’ari ’ia ti’a ia mātou ’ia arata’i fa’ahou mai ia rātou, i tō mātou mau taea’e, ia ’oe na.</div><div class="francais">35 Voici, ô Seigneur, leur âme est précieuse, et beaucoup d’entre eux sont nos frères ; c’est pourquoi, donne-nous, ô Seigneur, du pouvoir et de la sagesse, afin que nous te ramenions ceux-ci, qui sont nos frères.</div></div><div class="verse-container"><div class="tahitien">36 I teienei, i muri a’era, ’ia oti a’era tā Alama paraura’a atu i teie mau parau, ’ua tu’u atu ra ’oia i tōna nā rima i ni’a iho ia rātou ato’a ’o tei pīha’i iho iāna ra. ’E inaha, ’a tu’u ai ’oia i tōna ra nā rima i ni’a iho ia rātou, ’ua ’ī ihora rātou i te Vārua Mo’a.</div><div class="francais">36 Alors, il arriva que lorsqu’il eut dit ces paroles, Alma posa les mains sur tous ceux qui étaient avec lui. Et voici, comme il posait les mains sur eux, ils furent remplis de l’Esprit-Saint.</div></div><div class="verse-container"><div class="tahitien">37 ’E i muri iho i tō rātou fa’ata’a-’ē-ra’a ia rātou iho te tahi ’e i te tahi, ma te feruri ’ore e aha tā rātou e ’amu, ’e e aha tā rātou e inu, ’e e aha tā rātou e ’ō’omo.</div><div class="francais">37 Et après cela, ils se séparèrent, ne s’inquiétant pas pour eux-mêmes de ce qu’ils mangeraient, ou de ce qu’ils boiraient, ou de quoi ils seraient vêtus.</div></div><div class="verse-container"><div class="tahitien">38 ’E ’ua tauturu mai te Fatu ia rātou ’ia ’ore rātou ’ia po’ia, ’ia ’ore ho’i ia po’ihā ; ’oia ïa, ’ua hōro’a ato’a ’oia i te pūai i roto ia rātou ’ia ’ore rātou ’ia ro’ohia i te mau huru ’ati, maori rā ’ia horomi’ihia tō rātou mau ’ati i roto i te ’oa’oa o te Mesia. I teienei, ’ua au teie i te pure a Alama ; ’e ’ua nā-reira-hia ïa, nō te mea ’ua pure ’oia ma te fa’aro’o.</div><div class="francais">38 Et le Seigneur pourvut à leurs besoins, afin qu’ils n’aient pas faim et qu’ils n’aient pas soif ; oui, il leur donna aussi de la force, afin qu’ils ne souffrent aucune sorte d’affliction sans qu’elle ne soit engloutie dans la joie du Christ. Or, cela se fit selon la prière d’Alma ; et cela, parce qu’il avait prié avec foi .</div></div>
    <div class="verse-container introduction"><div class="tahitien">’Ua ha’api’i Alama i te feiā veve ’o tei fa’aha’eha’ahia nā roto i tō rātou mau ’ati—Te fa’aro’o ’o te ti’aturi ïa i te mea ’aore i ’ite-mata-hia, ’o tei riro rā ’ei parau mau—’Ua fa’a’ite pāpū Alama ē, e rave te mau melahi i te ’ohipa i rotopū i te mau tāne, i te mau vahine, ’e i te mau tamari’i—’Ua fa’aau Alama i te parau mai te huero te huru—E mea ti’a roa i te reira ’ia tanuhia ’e ’ia ’atu’atuhia—E tupu mai te reira i muri iho ’ei tumu rā’au, ’e nō ni’a mai ho’i i te reira e fa’ifa’ihia mai ai te hotu nō te ora mure ’ore. Fātata 74H.M.</div><div class="francais">Alma instruit les pauvres, que leurs afflictions avaient rendus humbles — La foi est l’espérance en ce qui n’est pas vu, qui est vrai — Alma témoigne que des anges instruisent les hommes, les femmes et les enfants — Il compare la parole à une semence — Elle doit être plantée et nourrie — Alors elle devient un arbre où l’on cueille le fruit de la vie éternelle. Vers 74 av. J.-C.</div></div>
    <nav>
        <a href="chapter_9_30.html">Chapitre précédent</a> | 
        <a href="chapter_9_32.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
