
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 48</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 48</h2>
    <div class="verse-container"><div class="tahitien">36 I teienei, ’ua fāri’i teie feiā ’ōrurehau i te hō’ē ā ha’api’ira’a ’e te hō’ē ā ha’amāramaramara’a nō ’ō mai i te mau ’āti Nephi, ’oia ïa, ’ua ha’api’ihia rātou i te hō’ē ā ’ite nō ni’a i te Fatu, terā rā, te mea māere ’ia parau atu, i muri noa a’e i tā rātou mau tāivara’a, ’ua riro rātou ’ei feiā hau atu i te ’ā’au ’eta’eta ’e te tātarahapa ’ore, e hau atu i te ’ōviri, te parauti’a ’ore ’e te taehae, i te mau ’āti Lamana—’e ’ua rave noa mai rātou i te mau peu tumu a te mau ’āti Lamana ; ’e ’ua riro ’ei feiā fa’atau, ’e te rave i te mau huru ’ohipa vi’ivi’i ato’a ; ’oia ïa, ’ua ha’amo’e roa rātou i te Fatu tō rātou Atua.</div><div class="francais">36 Or, ces dissidents, qui avaient la même instruction et la même information que les Néphites, oui, qui avaient été instruits de la même connaissance du Seigneur, néanmoins, chose étrange à relater, peu de temps après leur dissidence, ils devinrent plus endurcis, et plus impénitents, et plus sauvages, méchants et féroces que les Lamanites — s’abreuvant des traditions des Lamanites, cédant à l’indolence et à toute sorte de lasciveté ; oui, oubliant entièrement le Seigneur, leur Dieu.</div></div>
    <div class="verse-container"><div class="tahitien">1 ’E i teienei, i muri a’era, i muri noa mai i te roa’ara’a mai ia ’Amalikia te bāsileia, ’ua fa’atupu ihora ’oia i te riri i roto i te ’ā’au o te mau ’āti Lamana i te mau ’āti Nephi, ’oia ïa, ’ua mā’iti ihora ’oia i te tahi mau ta’ata nō te parau atu i te mau ’āti Lamana nā ni’a mai i tō rātou mau pare ’ia fa’ahapa atu i te mau ’āti Nephi.</div><div class="francais">1 Et alors, il arriva que dès qu’il eut obtenu le royaume, Amalickiah commença à exciter le cœur des Lamanites contre le peuple de Néphi ; oui, il désigna des hommes pour parler aux Lamanites du haut de leurs tours contre les Néphites.</div></div><div class="verse-container"><div class="tahitien">2 ’E ’ua nā reira ’oia i te fa’atupu i te riri i roto i tō rātou ’ā’au i te mau ’āti Nephi, ’e nō reira i te pae hope’a nō te ’ahuru ’e ma iva o te matahiti nō te fa’aterera’a a te mau ha’avā, ’ua manuia tāna mau ’ōpuara’a, ’oia ïa, nō te mea ’ua riro ’oia ’ei ari’i i ni’a i te mau ’āti Lamana, ’ua tītau ato’a ihora ’oia ’ia fa’atere i ni’a i te fenua tā’āto’a, ’oia ïa, ’e i te mau ta’ata ato’a i ni’a iho i te fenua, te mau ’āti Nephi ’e te mau ’āti Lamana ato’a ho’i.</div><div class="francais">2 Et ainsi, il inspira leur cœur contre les Néphites, au point que tout à la fin de la dix-neuvième année du règne des juges, ayant réalisé ses desseins jusque-là, oui, ayant été fait roi des Lamanites, il chercha aussi à régner sur tout le pays, oui, et sur tous les gens qui étaient dans le pays, les Néphites aussi bien que les Lamanites.</div></div><div class="verse-container"><div class="tahitien">3 Nō reira, ’ua manuia tāna ’ōpuara’a, ’e ’ua fa’a’eta’eta ’oia i te ’ā’au o te mau ’āti Lamana ’e ’ua ha’apōiri i tō rātou mana’o, ’e ’ua fa’atupu i tō rātou riri, ’e nō reira ’ua ha’aputuputu ihora ’oia i te tahi nu’u fa’ehau rahi nō te haere atu e ’aro i te mau ’āti Nephi.</div><div class="francais">3 Il avait donc réalisé son dessein, car il avait endurci le cœur des Lamanites, et aveuglé leur esprit, et les avait excités à la colère, au point qu’il avait rassemblé une nombreuse armée pour aller livrer bataille aux Néphites.</div></div><div class="verse-container"><div class="tahitien">4 ’E nō te rahi ho’i o tōna mau ta’ata, ’ua ’ōpua ’oia ’ia ha’avī i te mau ’āti Nephi ’e ’ia ’āfa’i ia rātou i raro a’e i te fa’atītīra’a.</div><div class="francais">4 Car il était décidé, à cause de la grandeur du nombre de son peuple, à avoir le dessus sur les Néphites et à les réduire en servitude.</div></div><div class="verse-container"><div class="tahitien">5 ’E nō reira ’ua mā’iti ihora ’oia i te tahi mau ra’atira rahi nō roto i te mau ’āti Zorama, ’o rātou ho’i tei ’ite maita’i i te pūai o te mau ’āti Nephi, ’e tō rātou mau vāhi ha’apūra’a, ’e te mau vāhi paruparu roa o tō rātou mau ’oire ; nō reira ’ua mā’iti ’oia ia rātou ’ei mau ra’atira rahi nō tōna ra mau nu’u fa’ehau.</div><div class="francais">5 Et ainsi, il nomma des capitaines en chef parmi les Zoramites, ceux-ci étant ceux qui connaissaient le mieux la force des Néphites, et leurs lieux de refuge, et les parties les plus faibles de leurs villes ; c’est pourquoi il les nomma pour être capitaines en chef de ses armées.</div></div><div class="verse-container"><div class="tahitien">6 ’E i muri a’era, ’ua rave ihora rātou i tō rātou pūhapara’a, ’e ’ua fa’anu’u atu ra i te fenua ra nō Zarahemela i roto i te mēdēbara.</div><div class="francais">6 Et il arriva qu’ils levèrent leur camp, et se dirigèrent vers le pays de Zarahemla dans le désert.</div></div><div class="verse-container"><div class="tahitien">7 I teienei, i muri a’era, ’a roa’a ai ia ’Amalikia te mana nā roto i te ’ohipa ha’avare ’e te fa’ahemara’a, tē fa’aineine ra ïa Moroni i te ’ā’au o te mau ta’ata ’ia ha’apa’o maita’i i te hina’aro o te Fatu tō rātou Atua.</div><div class="francais">7 Or, il arriva que pendant qu’Amalickiah s’assurait ainsi le pouvoir par la fourberie et la tromperie, Moroni, d’autre part, avait préparé l’esprit du peuple à être fidèle au Seigneur, son Dieu.</div></div><div class="verse-container"><div class="tahitien">8 ’Oia ïa, tē ha’apūai ra ’oia i te mau nu’u fa’ehau o te mau ’āti Nephi, ’e tē hāmani ra ho’i i te mau ha’apūra’a iti, ’oia ho’i i te mau vāhi ha’apūra’a ; ma te ha’apu’e fa’ateitei i te ’āua repo ē ’ati noa a’e nō te ’āua i tōna mau nu’u fa’ehau, ’e ma te patu ato’a i te mau ’āua ’ōfa’i nō te ha’a’ati roa ia rātou ’e tō rātou mau ’oire ’e te mau ’ōti’a ho’i o tō rātou mau fenua ; ’oia ïa, ē hope roa a’e tō rātou mau fenua.</div><div class="francais">8 Oui, il avait fortifié les armées des Néphites et érigé de petits forts, ou lieux de refuge, élevant des bancs de terre tout autour de ses armées, et construisant aussi des murailles de pierre pour les entourer, tout autour de leurs villes et des régions frontières de leurs pays, oui, tout autour du pays.</div></div><div class="verse-container"><div class="tahitien">9 ’E i tō rātou mau pā paruparu roa, ’ua tu’u rahi ’oia i te mau ta’ata i reira ; ’e ’ua nā reira ’oia i te ha’apa’ari ’e i te ha’apūai i te fenua e pārahihia ra e te mau ’āti Nephi.</div><div class="francais">9 Et c’est dans leurs fortifications les plus faibles qu’il mit le plus grand nombre d’hommes ; et ainsi, il fortifia et renforça le pays qui était possédé par les Néphites.</div></div><div class="verse-container"><div class="tahitien">10 ’E ’ua nā reira ’oia i te fa’aineine nō te pāruru i tō rātou ti’amāra’a, tō rātou mau fenua, tā rātou mau vahine, ’e tā rātou mau tamari’i, ’e tō rātou hau, ’ia ora rātou i te Fatu ra i tō rātou Atua, ’e ’ia fa’ati’a noa ho’i rātou i tei parauhia e tō rātou mau ’enemi te ’ohipa a te mau Cherisetiano.</div><div class="francais">10 Et ainsi, il se préparait à soutenir leur liberté, leurs terres, leurs épouses, et leurs enfants, et leur paix, et afin qu’ils vivent pour le Seigneur, leur Dieu, et qu’ils puissent défendre ce que leurs ennemis appelaient la cause des chrétiens.</div></div><div class="verse-container"><div class="tahitien">11 E ta’ata pūai ’e te mana ho’i ’o Moroni ; e ta’ata ’ite mau ; ’oia ïa, e ta’ata ’aita roa i ’oa’oa i te ha’amani’ira’a toto ; e ta’ata ’ā’au ’oa’oa ho’i i te ti’amāra’a ’e te hau maita’i ho’i o tōna ra fenua, ’e te ti’amāra’a e te tītī ’ore ho’i o tōna ra mau taea’e.</div><div class="francais">11 Et Moroni était un homme fort et puissant ; c’était un homme qui avait une compréhension parfaite ; oui, un homme qui ne mettait pas ses délices dans l’effusion du sang ; un homme dont l’âme se réjouissait de voir son pays et ses frères libres et indépendants de la servitude et de l’esclavage ;</div></div><div class="verse-container"><div class="tahitien">12 ’Oia ïa, e ta’ata ’ā’au ’ī i te ha’amaita’i i tōna Atua, nō te mau maita’i ’e te ha’amaita’ira’a e rave rahi tāna i hōro’a mai i tōna ra mau ta’ata ; e ta’ata itoito ho’i i te ’ohipa nō te maita’i ’e te pārurura’a i tōna ra mau ta’ata.</div><div class="francais">12 un homme dont le cœur se gonflait d’actions de grâces envers son Dieu pour les nombreuses garanties et les nombreuses bénédictions qu’il conférait à son peuple ; un homme qui travaillait énormément au bien-être et à la sécurité de son peuple.</div></div><div class="verse-container"><div class="tahitien">13 ’Oia ïa, e ta’ata mau māite ’oia i te fa’aro’o i te Mesia, ’e ’ua hōreo ’oia ma te tapu ē, e pāruru ’oia i tōna mau ta’ata, tōna ti’amāra’a, ’e tōna fenua, ’e tāna ha’apa’ora’a ē tae noa atu i te tahera’a o tōna ra toto.</div><div class="francais">13 Oui, et c’était un homme qui était ferme dans sa foi au Christ, et il avait juré avec serment de défendre son peuple, ses droits, et son pays, et sa religion, même jusqu’à la perte de son sang.</div></div><div class="verse-container"><div class="tahitien">14 I teienei, ’ua ha’api’ihia te mau ’āti Nephi ’ia pāruru ia rātou iho i tō rātou mau ’enemi, e tae roa atu i te ha’amani’ira’a toto mai te mea e tītauhia ; ’oia ïa, ’ua ha’api’i-ato’a-hia ho’i rātou ē, ’eiaha roa e fa’a’ino, ’oia ïa, ’e ’eiaha roa ho’i e fa’a’ohipa i te ’o’e maori rā nō te pāto’i atu i te ’enemi, ’e nō te pāruru ia rātou iho.</div><div class="francais">14 Or, on enseignait aux Néphites à se défendre contre leurs ennemis jusqu’à l’effusion du sang, si c’était nécessaire ; oui, et on leur enseignait aussi à ne jamais provoquer personne, oui, et à ne jamais lever l’épée, si ce n’était contre un ennemi, si ce n’était pour préserver leur vie.</div></div><div class="verse-container"><div class="tahitien">15 ’E teie tō rātou fa’aro’o, ’e ’ia nā reira rātou e ha’amanuia te Atua ia rātou i ni’a i te fenua nei ; ’oia ho’i, ’ia itoito rātou i te ha’apa’ora’a i te mau fa’auera’a a te Atua, e ha’amanuia ’oia ia rātou i ni’a i te fenua nei ; ’oia ïa, e fa’aara ’oia ia rātou ’ia horo ’ē atu, ’e ’aore rā ’ia fa’aineine nō te ’arora’a, mai te au i tō rātou ati.</div><div class="francais">15 Et c’était là leur foi que, s’ils le faisaient, Dieu les rendrait prospères dans le pays, ou, en d’autres termes, que s’ils étaient fidèles à garder les commandements de Dieu, il les rendrait prospères dans le pays, oui, les avertirait de fuir, ou de se préparer pour la guerre, en fonction du danger ;</div></div><div class="verse-container"><div class="tahitien">16 ’E ’oia ato’a, e fa’a’ite te Atua ia rātou i te vāhi tā rātou e haere atu nō te pāruru ia rātou iho i tō rātou mau ’enemi ; ’e ’ia nā reira rātou, e fa’aora te Fatu ia rātou ; ’e ’o tē fa’aro’o ïa te reira o Moroni, ’e ’ua ’oa’oa ho’i tōna ’ā’au i te reira, ’eiaha i te ha’amani’ira’a toto, i te ravera’a rā i te maita’i, ’e i te fa’aorara’a i tōna ra mau ta’ata ; ’oia ïa, i te ha’apa’ora’a i te mau fa’auera’a a te Atua, ’e i te pāto’ira’a i te mau ’ohipa ’ī’ino.</div><div class="francais">16 et aussi, que Dieu leur ferait savoir où ils devraient aller pour se défendre de leurs ennemis, et, ce faisant, le Seigneur les délivrerait ; et c’était là la foi de Moroni, et son cœur mettait sa gloire ; non dans l’effusion du sang, mais à faire le bien, à préserver son peuple, oui, à garder les commandements de Dieu, oui, et à résister à l’iniquité.</div></div><div class="verse-container"><div class="tahitien">17 ’Oia ïa, ’oia mau, ’oia mau, tē parau atu nei au ia ’outou na, ’āhiri te mau ta’ata ato’a i ora na, ’e tē ora nei, ’e tē ora a muri atu mai ia Moroni ra te huru, inaha, ’ua ’āueue ’ē nā ïa te mana o hade ē a muri noa atu, ’oia ïa, e ’ore roa ïa tō te diabolo e mana i ni’a i te ’ā’au o te mau tamari’i a te ta’ata nei.</div><div class="francais">17 Oui, en vérité, en vérité je vous le dis, si tous les hommes avaient été, et étaient, et devaient être un jour semblables à Moroni, voici, les puissances mêmes de l’enfer auraient été ébranlées à jamais ; oui, le diable n’aurait jamais eu de pouvoir sur le cœur des enfants des hommes.</div></div><div class="verse-container"><div class="tahitien">18 Inaha, e ta’ata ’oia mai ia Amona ra te huru, ’oia ho’i te tamaiti a Mosia, ’oia ïa, e mai te tahi atu mau tamaiti a Mosia ra ; ’oia ïa, e mai ia Alama ho’i ’e tāna mau tamaiti, e mau ta’ata ho’i rātou ato’a nō te Atua.</div><div class="francais">18 Voici, c’était un homme semblable à Ammon, le fils de Mosiah, oui, et même aux autres fils de Mosiah, oui, et aussi à Alma et à ses fils, car c’étaient tous des hommes de Dieu.</div></div><div class="verse-container"><div class="tahitien">19 I teienei, inaha, ’aita tā Helamana ’e tā tōna mau taea’e tauturura’a i te mau ta’ata i iti iho i tā Moroni ; ’ua a’o ato’a ho’i rātou i te parau a te Atua, ’e ’ua bāpetizo ho’i rātou i te mau ta’ata ato’a e tae atu ai i te tātarahapara’a, ’oia i te mau ta’ata ato’a i fa’aro’o i tā rātou mau parau.</div><div class="francais">19 Or, voici, Hélaman et ses frères n’étaient pas moins utiles au peuple que Moroni, car ils prêchaient la parole de Dieu et ils baptisaient en vue du repentir tous les hommes qui écoutaient leurs paroles.</div></div><div class="verse-container"><div class="tahitien">20 ’E ’ua nā reira rātou i te rave i te ’ohipa, ’e ’ua fa’aha’eha’a te mau ta’ata ia rātou iho nō tā rātou ra mau parau, ’e nō reira ho’i ’ua ha’amaita’ihia rātou e te Fatu, ’e ’aita a’era te mau ’arora’a ’e te mau mārōra’a i tupu i rotopū ia rātou, ’oia ïa, nō te ārea e maha matahiti te maoro.</div><div class="francais">20 Et ainsi, ils allaient de l’avant, et le peuple s’humiliait à cause de leurs paroles, au point qu’il était hautement favorisé par le Seigneur, et ainsi, il fut libre de guerres et de querelles intestines, oui, pendant quatre ans.</div></div><div class="verse-container"><div class="tahitien">21 ’Āre’a rā, mai tā’u i parau, ’ia tae a’era i te pae hope’a nō te ’ahuru ’e ma iva o te matahiti, ’oia ïa, noa atu ā tō rātou hau i rotopū ia rātou iho, ’ua tūra’ihia rā rātou ma tō rātou hina’aro ’ore, ’ia ’aro atu i tō rātou mau taea’e i te mau ’āti Lamana.</div><div class="francais">21 Mais, comme je l’ai dit, tout à la fin de la dix-neuvième année, oui, malgré leur paix entre eux, ils furent contraints, à contrecœur, de combattre leurs frères, les Lamanites.</div></div><div class="verse-container"><div class="tahitien">22 ’Oia ïa, ’aita roa tā rātou mau tama’ira’a i te mau ’āti Lamana i fa’aea nō te ārea e rave rahi matahiti te maoro, noa atu ā tō rātou hina’aro ’ore ’ia nā reira.</div><div class="francais">22 Oui, en bref, malgré leur grande répugnance, leurs guerres avec les Lamanites ne cessèrent jamais pendant de nombreuses années.</div></div><div class="verse-container"><div class="tahitien">23 I teienei, ’ua ’oto rātou ’ia rave i te mau mauha’a tama’i nō te ’aro atu i te mau ’āti Lamana, nō te mea ’aita rātou i ’oa’oa ’ia ha’amani’i i te toto ; ’oia ïa, e ’ere i te reira ana’e—ua ’oto rātou i te mea ē, ’ua riro rātou ’ei mauha’a nō te tono atu i tō rātou mau taea’e e rave rahi i rāpae i teie nei ao i roto i te hō’ē ao mure ’ore, ma te ineine ’ore ’ia fārerei i tō rātou Atua.</div><div class="francais">23 Or, ils étaient désolés de prendre les armes contre les Lamanites, parce qu’ils ne mettaient pas leurs délices dans l’effusion du sang ; oui, et ce n’était pas tout : ils étaient désolés d’être le moyen d’envoyer tant de leurs frères hors de ce monde dans un monde éternel, sans qu’ils fussent préparés à rencontrer leur Dieu.</div></div><div class="verse-container"><div class="tahitien">24 ’Āre’a rā, ’aita roa e ti’a ia rātou ’ia vaiiho noa ’ia taparahihia rātou, nō te mea e taparahihia tā rātou mau vahine ’e tā rātou mau tamari’i i te pohe ri’ari’a ’ino roa ’e te mau ta’ata ’o tei riro na ’ei mau taea’e nō rātou i te mātāmua, ’oia ïa, ’e ’o tei tāiva ’ē atu i tā rātou ’ēkālesia, ’e tei fa’aru’e mai ia rātou ’e tei ’āmui atu i te mau ’āti Lamana nō te ha’amou ia rātou.</div><div class="francais">24 Néanmoins, ils ne pouvaient pas souffrir de donner leur vie, parce que leurs épouses et leurs enfants seraient massacrés par la cruauté barbare de ceux qui avaient jadis été leurs frères, oui, et étaient entrés en dissidence avec leur Église, et les avaient quittés, et étaient partis pour les détruire en se joignant aux Lamanites.</div></div><div class="verse-container"><div class="tahitien">25 ’Oia ïa, ’aita roa e ti’a ia rātou ’ia fa’a’oroma’i i te mea tē ’oa’oa ra tō rātou mau taea’e i te taparahira’a i te mau ’āti Nephi, ’a vai noa ai te tahi mau ta’ata ’o tē ha’apa’o ra i te mau fa’auera’a a te Atua, nō te mea ’o teie ho’i te fafaura’a a te Fatu, mai te mea e ha’apa’o rātou i tāna mau fa’auera’a e manuia ïa rātou i ni’a i te fenua nei.</div><div class="francais">25 Oui, ils ne pouvaient pas supporter que leurs frères se réjouissent du sang des Néphites, tant qu’il en avait qui gardaient les commandements de Dieu, car la promesse du Seigneur était que, s’ils gardaient ses commandements, ils prospéreraient dans le pays.</div></div>
    <div class="verse-container introduction"><div class="tahitien">’Aita roa i ti’a i te mau ’āti Lamana ’o tei haere mai e ’aro ’ia haru i te mau ’oire nō Amoniha ’e Noa ’o tei pāruru-maita’i-hia—’Ua fa’a’ino ’Amalikia i te Atua ’e ’ua hōreo ’oia nō te inu i te toto o Moroni—’Ua tāmau noa Helamana ’e tōna mau taea’e ’ia ha’apūai i te ’Ēkālesia. Fātata 72H.M.</div><div class="francais">Les envahisseurs lamanites sont incapables de prendre les villes fortifiées d’Ammonihah et de Noé — Amalickiah maudit Dieu et jure de boire le sang de Moroni — Hélaman et ses frères continuent à fortifier l’Église. Vers 72 av. J.-C.</div></div>
    <p>
        <a href="chapter_9_47.html">Chapitre précédent</a> | 
        <a href="chapter_9_49.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
