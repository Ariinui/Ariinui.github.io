
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 26</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 26</h2>
    <div class="verse-container"><div class="tahitien">1 I teienei, i muri a’era, e rave rahi mau u’i ’āpī ’o tei ’ore i māramarama i te mau parau a te ari’i Beniamina, nō te mea e mau tamari’i ri’i rātou i te tau i parau mai ai ’oia i tōna ra mau ta’ata ; ’e ’aita rātou i ti’aturi i te peu tumu a tō rātou mau metua.</div><div class="francais">1 Or, il arriva qu’il en eut beaucoup de la génération montante qui ne pouvaient comprendre les paroles du roi Benjamin, étant de petits enfants au moment où il parla au peuple ; et ils ne croyaient pas à la tradition de leurs pères.</div></div><div class="verse-container"><div class="tahitien">2 ’Aita rātou i ti’aturi i tei parauhia nō ni’a i te ti’afa’ahoura’a mai te pohe mai, ’e ’aita ho’i rātou i ti’aturi i te parau nō te taera’a mai o te Mesia.</div><div class="francais">2 Ils ne croyaient pas ce qui avait été dit concernant la résurrection des morts, et ils ne croyaient pas non plus ce qui concernait la venue du Christ.</div></div><div class="verse-container"><div class="tahitien">3 ’E i teienei, nō tō rātou ti’aturi ’ore ’aita atu ra i ti’a ia rātou ’ia māramarama i te parau a te Atua ; ’e ’ua ’eta’eta tō rātou ’ā’au.</div><div class="francais">3 Et maintenant, à cause de leur incrédulité, ils ne pouvaient pas comprendre la parole de Dieu ; et ils avaient le cœur endurci.</div></div><div class="verse-container"><div class="tahitien">4 ’E ’aita rātou i hina’aro ’ia bāpetizohia ; ’e ’aita ho’i rātou i ’āmui mai i te ’ēkālesia. ’E e feiā fa’ata’a-’ē-hia rātou i tō rātou fa’aro’o, ’e ’ua vai noa rātou mai te reira, ’oia ho’i, i roto i tō rātou hina’aro o te tino ’e te hara ; ’e ’aita ho’i rātou e ti’aoro atu i te Fatu tō rātou Atua.</div><div class="francais">4 Et ils ne voulaient pas être baptisés ; et ils ne voulaient pas non plus devenir membres de l’Église. Et c’était un peuple séparé quant à leur foi, et ils le restèrent dorénavant, dans leur état charnel et pécheur ; car ils ne voulaient pas invoquer le Seigneur, leur Dieu.</div></div><div class="verse-container"><div class="tahitien">5 ’E i teienei, i te taime nō te fa’aterera’a a Mosia ra, ’aita tō rātou rahi i au i te ’āfara’a o te mau ta’ata o te Atua ; ’āre’a rā nō te mau mārōra’a i rotopū i te mau taea’e i tupu ai rātou i te rahi.</div><div class="francais">5 Et alors, pendant le règne de Mosiah, ils n’étaient pas de moitié aussi nombreux que le peuple de Dieu ; mais à cause des dissensions parmi les frères, ils devinrent plus nombreux.</div></div><div class="verse-container"><div class="tahitien">6 I te mea ē, i muri a’era, ’ua ha’avare ihora rātou i te mau ta’ata e rave rahi i roto i te ’ēkālesia i tā rātou mau parau tāvaimanino, ’e ’ua arata’i ia rātou ’ia rave i te mau hara e rave rahi, nō reira ’ua ti’a roa ia rātou ’o tei rave i te hara ’e tei roto i te ’ēkālesia, ’ia a’ohia e te ’ēkālesia.</div><div class="francais">6 Car il arriva que, par leurs paroles flatteuses, ils en trompèrent beaucoup qui étaient dans l’Église, et leur firent commettre beaucoup de péchés ; c’est pourquoi, il devint nécessaire que ceux qui commettaient le péché, qui étaient dans l’Église, fussent avertis par l’Église.</div></div><div class="verse-container"><div class="tahitien">7 ’E i muri a’era, ’ua arata’ihia atu ra rātou i mua i te mau tahu’a, ’e nā te mau ’orometua i tu’u atu ia rātou i te mau tahu’a, ’e nā te mau tahu’a i arata’i ia rātou i mua ia Alama, ’oia te tahu’a rahi.</div><div class="francais">7 Et il arriva qu’ils furent amenés devant les prêtres, et livrés aux prêtres par les instructeurs ; et les prêtres les amenèrent devant Alma, qui était le grand prêtre .</div></div><div class="verse-container"><div class="tahitien">8 I teienei ’ua hōro’a te ari’i Mosia i te mana ia Alama i ni’a i te ’ēkālesia.</div><div class="francais">8 Or, le roi Mosiah avait donné à Alma l’autorité sur l’Église.</div></div><div class="verse-container"><div class="tahitien">9 ’E i muri a’era, ’aita Alama i ’ite i te hō’ē mea nō ni’a ia rātou ; ’āre’a rā e rave rahi te ta’ata tei pari ia rātou ; ’oia ïa, ’ua ti’a a’era te mau ta’ata ’e ’ua fa’a’ite pāpū atu ra nō ni’a i tā rātou mau ’ohipa ’ī’ino e rave rahi.</div><div class="francais">9 Et il arriva qu’Alma ne sut que faire à leur sujet ; mais il avait beaucoup de témoins contre eux ; oui, le peuple se leva et témoigna abondamment de leur iniquité.</div></div><div class="verse-container"><div class="tahitien">10 I teienei ’aita te hō’ē mea mai te reira te huru i tupu na i roto i te ’ēkālesia ; nō reira ’ua tapitapi Alama i roto i tōna vārua, ’e ’ua fa’aue atu ra ’oia ’ia arata’ihia rātou i mua i te ari’i.</div><div class="francais">10 Or, rien de tel ne s’était jamais produit dans l’Église ; c’est pourquoi, Alma était troublé dans son esprit, et il les fit amener devant le roi.</div></div><div class="verse-container"><div class="tahitien">11 ’E ’ua parau atu ra ’oia i te ari’i : Inaha, teie te mau ta’ata e rave rahi tā mātou i arata’i mai i mua ia ’oe, ’o tei parihia e tō rātou ra mau taea’e ; ’oia ïa, ’ua ’itehia rātou i te ravera’a i te mau ’ohipa ’ī’ino e rave rahi. ’E ’aita rātou e tātarahapa i tā rātou mau ’ohipa ’ī’ino ; nō reira ’ua arata’i mai mātou ia rātou i mua ia ’oe, ’ia ha’avā ’oe ia rātou mai te au i tā rātou ra mau hara.</div><div class="francais">11 Et il dit au roi : Voici, en voilà beaucoup que nous avons amenés devant toi, qui sont accusés par leurs frères ; oui, et ils ont été surpris dans diverses iniquités. Et ils ne se repentent pas de leurs iniquités ; c’est pourquoi, nous les avons amenés devant toi, afin que tu les juges selon leurs crimes.</div></div><div class="verse-container"><div class="tahitien">12 ’Āre’a rā ’ua parau atu ra te ari’i Mosia ia Alama : Inaha, ’aita vau e ha’avā ia rātou ; nō reira, e tu’u atu vau ia rātou i roto i tō ’oe rima ’ia ha’avāhia.</div><div class="francais">12 Mais le roi Mosiah dit à Alma : Voici, je ne les juge pas ; c’est pourquoi, je les livre entre tes mains pour que tu les juges.</div></div><div class="verse-container"><div class="tahitien">13 ’E i teienei, ’ua tapitapi fa’ahou ihora te vārua o Alama ; ’e ’ua haere atu ra ’oia ’e ’ua ani atu ra i te Fatu i te mea tāna e rave nō ni’a i teie nei mea, nō te mea ’ua mata’u ’oia ’o te hapa ’oia i mua i te aro o te Atua.</div><div class="francais">13 Et alors, l’esprit d’Alma fut de nouveau troublé ; et il alla interroger le Seigneur sur ce qu’il devait faire à ce sujet, car il craignait de mal agir aux yeux de Dieu.</div></div><div class="verse-container"><div class="tahitien">14 ’E i muri a’era, i muri iho i tōna nīni’ira’a atu i tōna vārua i te Atua, ’ua tae mai ra te reo o te Fatu iāna, i te nā-’ō-ra’a mai ē :</div><div class="francais">14 Et il arriva que lorsqu’il eut déversé toute son âme à Dieu, la voix du Seigneur lui parvint, disant :</div></div><div class="verse-container"><div class="tahitien">15 E ao tō ’oe, e Alama, ’e e ao ho’i tō rātou tō tei bāpetizohia i roto i te mau pape o Moromona. ’Ua ha’amaita’ihia ’oe nō tō ’oe fa’aro’o rahi i te mau parau ana’e a tō’u ra tāvini ’o Abinadi.</div><div class="francais">15 Béni es-tu, Alma, et bénis sont ceux qui ont été baptisés dans les eaux de Mormon . Tu es béni à cause de ta foi extrême aux seules paroles de mon serviteur Abinadi.</div></div><div class="verse-container"><div class="tahitien">16 ’E e ao tō rātou nō tō rātou fa’aro’o rahi i te mau parau ana’e tā ’oe i parau atu ia rātou ra.</div><div class="francais">16 Et bénis sont-ils à cause de leur foi extrême aux seules paroles que tu leur as dites.</div></div><div class="verse-container"><div class="tahitien">17 ’E e ao tō ’oe i te mea ’ua fa’ati’a ’oe i te hō’ē ’ēkālesia i rotopū i teie nei feiā ; ’e e fa’ati’ahia rātou, e riro ho’i rātou ’ei feiā nō’u.</div><div class="francais">17 Et béni es-tu parce que tu as établi une Église parmi ce peuple ; et il sera affermi, et il sera mon peuple.</div></div><div class="verse-container"><div class="tahitien">18 ’Oia ïa, e ao tō teie nei feiā ’o tei hina’aro ’ia amo i tō’u ra i’oa ; nō te mea e ma’irihia ho’i rātou i tō’u i’oa ; ’e nō’u ïa rātou.</div><div class="francais">18 Oui, béni est ce peuple qui est disposé à porter mon nom ; car c’est de mon nom qu’il sera appelé ; et il est à moi.</div></div><div class="verse-container"><div class="tahitien">19 ’E nō te mea ’ua ui mai ’oe iā’u nō ni’a i te ta’ata ’ōfati ture, e ao tō ’oe.</div><div class="francais">19 Et parce que tu m’as interrogé concernant le transgresseur, tu es béni.</div></div><div class="verse-container"><div class="tahitien">20 E tāvini ho’i ’oe nō’u ; ’e tē fafau nei au ia ’oe ē e noa’a ia ’oe te ora mure ’ore ; ’e ’ia tāvini ’oe iā’u nei ’e ’ia haere atu ma tō’u nei i’oa, ’e ’ia ha’aputuputu mai i tā’u mau māmoe.</div><div class="francais">20 Tu es mon serviteur ; et je fais alliance avec toi que tu auras la vie éternelle ; et tu me serviras, et iras en mon nom, et rassembleras mes brebis.</div></div><div class="verse-container"><div class="tahitien">21 ’E ’o tei fa’aro’o i tō’u ra reo e riro ïa ’ei māmoe nā’u ; ’e e fāri’i ’oe iāna i roto i te ’ēkālesia, ’e e fāri’i ato’a ho’i au iāna.</div><div class="francais">21 Et celui qui voudra entendre ma voix sera ma brebis ; et celui-là, tu le recevras dans l’Église, et celui-là, je le recevrai aussi.</div></div><div class="verse-container"><div class="tahitien">22 Inaha ho’i, ’o tā’u ’ēkālesia teie ; ’o tē bāpetizohia, e bāpetizohia ’oia i te tātarahapa. ’E ’o tā ’oe e fāri’i e ti’aturi ïa ’oia i tō’u ra i’oa ; ’e e fa’a’ore noa vau i tāna mau hara.</div><div class="francais">22 Car voici, ceci est mon Église ; quiconque est baptisé sera baptisé en vue du repentir. Et celui que tu recevras croira en mon nom ; et à celui-là, je pardonnerai libéralement.</div></div><div class="verse-container"><div class="tahitien">23 ’O vau ho’i tē rave i ni’a iā’u iho i te mau hara a tō te ao nei ; ’e nā’u ho’i i hāmani ia rātou ; ’e ’o vau ho’i tē hōro’a iāna ’o tē ti’aturi ē tae noa atu i te hope’a, i te hō’ē pārahira’a i tō’u rima atau.</div><div class="francais">23 Car c’est moi qui prends sur moi les péchés du monde ; car c’est moi qui l’ai créé, et c’est moi qui accorde, à celui qui croit jusqu’à la fin, une place à ma droite.</div></div><div class="verse-container"><div class="tahitien">24 Inaha ho’i, e pi’ihia rātou i tō’u ra i’oa ; ’e ’ia ’ite rātou iā’u ra, e ti’a mai ïa rātou, ’e e noa’a ia rātou te hō’ē pārahira’a i tō’u rima ’atau ē a muri noa atu.</div><div class="francais">24 Car voici, c’est de mon nom qu’ils sont appelés ; et s’ils me connaissent, ils ressusciteront et auront éternellement une place à ma droite.</div></div><div class="verse-container"><div class="tahitien">25 ’E a muri a’era, ’ia ’oto te piti o te pū ra, ’ei reira rātou ’o tei ’ore i ’ite iā’u ra e haere mai ai ’e e ti’a mai ai i mua iā’u.</div><div class="francais">25 Et il arrivera que lorsque la seconde trompette sonnera, alors ceux qui ne m’ont jamais connu ressusciteront et se tiendront devant moi.</div></div><div class="verse-container"><div class="tahitien">26 ’E i reira rātou e ’ite ai ē, ’o vau te Fatu tō rātou Atua, ’e tō rātou Tāra’ehara ; ’aita rā rātou i hina’aro ’ia fa’aorahia.</div><div class="francais">26 Et alors, ils sauront que je suis le Seigneur, leur Dieu, que je suis leur Rédempteur ; mais ils n’ont pas voulu être rachetés.</div></div><div class="verse-container"><div class="tahitien">27 ’Ei reira e fa’a’ite ai au ia rātou ē, ’aore au i ’ite ia rātou ; ’e e reva atu rātou i roto i te auahi mure ’ore i fa’aineinehia nō te diabolo ’e tōna ra mau melahi.</div><div class="francais">27 Et alors, je leur confesserai que je ne les ai jamais connus ; et ils s’en iront dans le feu éternel préparé pour le diable et ses anges.</div></div><div class="verse-container"><div class="tahitien">28 Nō reira tē parau atu nei au ia ’oe, ’o ’oia ’o tē ’ore e fa’aro’o i tō’u nei reo, ’eiaha ’oe e fāri’i iāna i roto i tā’u ’ēkālesia, ’e ’aita ho’i au e fāri’i iāna i te mahana hope’a ra.</div><div class="francais">28 C’est pourquoi, je te dis que celui qui ne veut pas entendre ma voix, celui-là tu ne le recevras pas dans mon Église, car lui, je ne le recevrai pas au dernier jour.</div></div><div class="verse-container"><div class="tahitien">29 Nō reira tē parau atu nei au ia ’oe, ’a haere ; ’e ’o ’oia ’o tē ’ōfati i tā’u ra ture, e ha’avā ïa ’oe iāna mai te au i te mau hara tāna i rave ; ’e mai te mea ē, e fā’i mai ’oia i tāna mau hara i mua ia ’oe ’e iā’u ato’a nei, ’e ’ia tātarahapa ma tōna ’ā’au ato’a, e fa’a’ore ’oe i tāna ra mau hara, ’e e nā reira ato’a ho’i au.</div><div class="francais">29 C’est pourquoi, je te dis : Va ; quiconque transgresse contre moi, tu le jugeras selon les péchés qu’il commis ; et s’il confesse ses péchés devant toi et moi, et se repent en toute sincérité de cœur, tu lui pardonneras, et je lui pardonnerai aussi.</div></div><div class="verse-container"><div class="tahitien">30 ’Oia ïa, ’ia tātarahapa pinepine ana’e tō’u mau ta’ata, e fa’a’ore ïa vau i tā rātou ra mau hapa iā’u nei.</div><div class="francais">30 Oui, et toutes les fois que mon peuple se repentira, je lui pardonnerai ses offenses envers moi.</div></div><div class="verse-container"><div class="tahitien">31 ’E ’ia fa’a’ore ato’a ’outou i tā ’outou iho mau hapa te tahi i te tahi ; nō te mea ’oia mau tē parau atu nei au ia ’oe na, te ta’ata ’o tē ’ore e fa’a’ore i te mau hapa a tōna ta’ata tupu ’ia parau mai ’oia ē ’ua tātarahapa ’oia, ’ua fa’atae mai ïa ’oia i te fa’ahapara’a i ni’a iāna iho.</div><div class="francais">31 Et vous vous pardonnerez aussi mutuellement vos offenses ; car, en vérité, je te le dis, celui qui ne pardonne pas les offenses de son prochain lorsqu’il dit qu’il se repent, celui-là s’est mis sous la condamnation.</div></div><div class="verse-container"><div class="tahitien">32 I teienei, tē parau atu nei au ia ’oe, ’a haere na ; ’e te ta’ata ’o tē ’ore e tātarahapa i tāna mau hara, ’aita ïa ’oia e tai’ohia mai i rotopū i tō’u ra mau ta’ata ; ’e ’ia ha’apa’ohia te reira mai teie atu nei taime.</div><div class="francais">32 Maintenant je te dis : Va ; quiconque ne veut pas se repentir de ses péchés, celui-là ne sera pas compté parmi mon peuple ; et cela sera observé à partir de ce moment-ci.</div></div><div class="verse-container"><div class="tahitien">33 ’E i muri a’era, ’ia fa’aro’o a’era Alama i teie nei mau parau, ’ua pāpa’i ihora ’oia i te reira ’ia vai noa te reira, ’e ’ia ha’avā ’oia i te mau ta’ata o taua ’ēkālesia ra mai te au i te mau fa’auera’a a te Atua ra.</div><div class="francais">33 Et il arriva que lorsqu’il eut entendu ces paroles, Alma les écrivit afin de les avoir et afin de juger le peuple de cette Église selon les commandements de Dieu.</div></div><div class="verse-container"><div class="tahitien">34 ’E i muri a’era, ’ua haere atu ra Alama ’e ’ua ha’avā ia rātou ’o tei ’itea i te ravera’a i te mau ’ohipa ’ī’ino, mai te au i te parau a te Fatu ra.</div><div class="francais">34 Et il arriva qu’Alma alla juger ceux qui avaient été pris dans l’iniquité, selon la parole du Seigneur.</div></div><div class="verse-container"><div class="tahitien">35 ’E ’o rātou ’o tei tātarahapa i tā rātou mau hara ’e ’ua fā’i mai i te reira, ’ua ’āmui mai ïa ’oia ia rātou i rotopū i te mau ta’ata o te ’ēkālesia.</div><div class="francais">35 Et ceux qui se repentirent de leurs péchés et les confessèrent, il les compta parmi le peuple de l’Église ;</div></div><div class="verse-container"><div class="tahitien">36 ’E ’o rātou ’o tei ’ore i fā’i mai i tā rātou mau hara ’e tei ’ore i tātarahapa i tā rātou mau ’ohipa ’ī’ino ra, ’aita ïa rātou i tai’ohia mai i rotopū i te mau ta’ata o te ’ēkālesia, ’e ’ua tāpūhia tō rātou mau i’oa.</div><div class="francais">36 et ceux qui ne voulurent pas confesser leurs péchés et se repentir de leur iniquité, ceux-là ne furent plus comptés parmi le peuple de l’Église, et leur nom fut effacé .</div></div><div class="verse-container"><div class="tahitien">37 ’E i muri a’era, ’ua fa’atītī’aifaro ihora Alama i te mau ’ohipa ato’a o te ’ēkālesia ; ’e ’ua ha’amata fa’ahou rātou i te fāri’i i te hau ’e ’ua manuia rahi i roto i te mau ’ohipa a te ’ēkālesia, i te haerera’a ma te ha’apa’o maita’i i mua i te Atua ; ’e i te fāri’ira’a i te mau ta’ata e rave rahi, ’e i te bāpetizora’a e rave rahi.</div><div class="francais">37 Et il arriva qu’Alma gouverna toutes les affaires de l’Église ; et ils recommencèrent à avoir la paix et à prospérer extrêmement dans les affaires de l’Église, marchant avec circonspection devant Dieu, en recevant beaucoup et en baptisant beaucoup.</div></div><div class="verse-container"><div class="tahitien">38 ’E i teienei, ’ua hope teie mau mea ato’a i te ravehia e Alama ’e tōna mau hoa rave ’ohipa fa’atere i te ’ēkālesia, i te haerera’a ma te itoito ato’a, i te ha’api’ira’a i te parau a te Atua i roto i te mau mea ato’a, i te fāri’ira’a i te mau huru ’ati ato’a, i te hāmani-’ino-ra’a-hia e te feiā ato’a e ’ere nō roto i te ’ēkālesia a te Atua.</div><div class="francais">38 Et maintenant, toutes ces choses, Alma et ses compagnons de travail qui dirigeaient l’Église les firent, marchant en toute diligence, enseignant la parole de Dieu en tout, souffrant toutes sortes d’afflictions, étant persécutés par tous ceux qui n’appartenaient pas à l’Église de Dieu.</div></div><div class="verse-container"><div class="tahitien">39 ’E ’ua a’o atu rātou i tō rātou mau taea’e ; ’e ’ua a’o-ato’a-hia rātou, ’oia ho’i te ta’ata tāta’itahi i te parau a te Atua, mai te au i tāna mau hara, ’oia ho’i te mau hara tāna i rave, i te fa’auera’ahia mai e te Atua ’ia pure ma te tu’utu’u ’ore, ’e ’ia ha’amaita’i atu iāna i roto i te mau mea ato’a.</div><div class="francais">39 Et ils avertirent leurs frères ; et ils étaient aussi avertis, chacun par la parole de Dieu, selon ses péchés, ou selon les péchés qu’il avait commis, ayant de Dieu le commandement de prier sans cesse et de rendre grâces en tout.</div></div>
    <div class="verse-container introduction"><div class="tahitien">’Ua ’ōpani Mosia i te hāmani-’ino-ra’a ’e ’ua fa’aue ’oia ’ia vai te ’aifāitora’a—’Ua tītau Alama tamaiti ’e te mau tamari’i tamāroa e to’omaha a Mosia ’ia hāmani ’ino i te ’Ēkālesia—’Ua fā mai te hō’ē melahi ’e ’ua fa’aue mai ia rātou ’ia fa’aea i tā rātou mau ’ohipa ’ī’ino—’Ua tā’irihia Alama ’e ’ua vāvā roa ’oia—E mea ti’a i te mau ta’ata ato’a ’ia fānau-fa’ahou-hia nō te fāri’i i te fa’aorara’a—’Ua haere atu Alama ’e te mau tamari’i tamāroa a Mosia e poro i te mau parau ’oa’oa. Fātata 100–92H.M.</div><div class="francais">Mosiah interdit les persécutions et impose l’égalité — Alma le Jeune et les quatre fils de Mosiah cherchent à détruire l’Église — Un ange apparaît et leur commande de mettre fin à leur mauvaise conduite — Alma est frappé de mutisme — Toute l’humanité doit naître de nouveau pour obtenir le salut — Alma et les fils de Mosiah annoncent de bonnes nouvelles. Vers 100–92 av. J.-C.</div></div>
    <p>
        <a href="chapter_8_25.html">Chapitre précédent</a> | 
        <a href="chapter_8_27.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
