
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 37</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 37</h2>
    <div class="verse-container"><div class="tahitien">1 ’E i teienei, e tā’u tamaiti e Helamana, tē fa’aue atu nei au ia ’oe na ’ia rave ’oe i te mau pāpa’a parau i tu’uhia mai iā’u nei.</div><div class="francais">1 Et maintenant, mon fils Hélaman, je te commande de prendre les annales qui m’ont été confiées ;</div></div><div class="verse-container"><div class="tahitien">2 ’E tē fa’aue ato’a atu nei au ia ’oe ’ia pāpa’i ’oe i te hō’ē pāpa’a parau nō teie nei feiā mai tā’u i nā reira, i ni’a iho i te mau ’api a Nephi ra, ’e ’ia tāpe’a i teie mau mea ato’a ’o tā’u i ha’apa’o na ma te mo’a, ’oia ïa mai tā’u i ha’apa’o na i te reira ; ’e nō te hō’ē tumu pa’ari ho’i i ha’apa’ohia ai te reira.</div><div class="francais">2 et je te commande aussi de tenir les annales de ce peuple, comme je l’ai fait, sur les plaques de Néphi, et de garder sacrées toutes ces choses que j’ai gardées, tout comme je les ai gardées ; car c’est dans un but sage qu’elles sont gardées.</div></div><div class="verse-container"><div class="tahitien">3 ’E tei ni’a ho’i i teie nei mau ’api veo teie mau ’ō’otira’a, ’e tei roto i te reira te mau pāpa’a parau nō te mau pāpa’ira’a mo’a, tei roto ato’a i te reira te tuatāpapara’a o tō tātou mau hui tupuna mai te mātāmua mai ā—</div><div class="francais">3 Et ces plaques d’airain, qui contiennent ces inscriptions gravées, sur lesquelles se trouvent les annales des Saintes Écritures, qui ont la généalogie de nos ancêtres depuis le commencement —</div></div><div class="verse-container"><div class="tahitien">4 Inaha, i tohuhia na e tō tātou mau metua ē e mea ti’a roa i te reira ’ia ha’apa’ohia ’e ’ia hōro’ahia ho’i i terā u’i ’e i terā u’i, ’e ’ia ha’apa’ohia ’e ’ia fa’ahereherehia ho’i e te rima o te Fatu ē tae noa atu i te tau e tu’uhia atu ai i tō te mau nūna’a ato’a, ’e tō te mau ’ōpū ato’a, ’e tō te mau reo ato’a, ’e i te mau ta’ata ato’a, ’ia ’ite rātou i te mau parau ’aro i roto ra.</div><div class="francais">4 voici, il été prophétisé par nos pères qu’elles seraient gardées et transmises d’une génération à l’autre, et seraient gardées et préservées par la main du Seigneur, jusqu’à ce qu’elles aillent à toutes les nations, tribus, langues et peuples, afin qu’ils connaissent les mystères qui sont contenus.</div></div><div class="verse-container"><div class="tahitien">5 ’E i teienei, inaha, mai te mea e ha’apa’ohia te reira, e mea ti’a roa ’ia vai noa tō rātou ’ana’ana ; ’oia ïa, e ’ana’ana noa mai ā te reira ; ’oia ïa, ’e te mau ’api ato’a i pāpa’ihia i te parau mo’a ra.</div><div class="francais">5 Et maintenant voici, si elles sont gardées, elles vont conserver leur éclat ; oui, et elles conserveront leur éclat ; oui, et aussi toutes les plaques qui contiennent ce qui est Écriture sainte.</div></div><div class="verse-container"><div class="tahitien">6 I teienei ’ua mana’o paha ’oe ē, e mea ma’ama’a te reira iā’u nei ; inaha rā, tē parau atu nei au ia ’oe, nā roto i te mau mea iti ’e te pāpū e fa’atupuhia ai te mau mea rarahi ; ’e nā te mau mea iti ho’i e fa’aha’amā pinepine atu i tei ’aravihi ra.</div><div class="francais">6 Or, il se peut que tu penses que c’est là folie de ma part ; mais voici, je te dis que c’est par des choses petites et simples que de grandes choses sont réalisées ; et de petits moyens confondent, dans de nombreux cas, les sages.</div></div><div class="verse-container"><div class="tahitien">7 Tē ’ohipa noa nei ā te Fatu te Atua nā roto i te mau rāve’a nō te fa’atupu i tāna ra mau ’ōpuara’a rarahi ’e te mure ’ore ; ’e nā roto i te mau rāve’a iti roa e fa’aha’amā atu ai te Fatu i tei ’aravihi ra ’e e fa’atupu ai ho’i i te fa’aorara’a nō te mau ta’ata e rave rahi.</div><div class="francais">7 Et le Seigneur Dieu fait usage de moyens pour réaliser ses grands et éternels desseins ; et c’est par de très petits moyens que le Seigneur confond les sages et réalise le salut de nombreuses âmes.</div></div><div class="verse-container"><div class="tahitien">8 ’E i teienei, i mua a’enei ’ua hina’aro te Atua ’ia fa’ahereherehia teie nei mau mea ; inaha ho’i, ’ua fa’arahi te reira i te mēharo o teie nei feiā, ’oia ïa, ’e ’ua ha’apāpū mai ho’i ia rātou e rave rahi i tā rātou mau hapa, ’e ’ua arata’i mai ho’i ia rātou i te ’ite i tō rātou Atua ē tae noa atu i te fa’aorara’a o tō rātou vārua.</div><div class="francais">8 Et maintenant, il jusqu’à présent été de la sagesse de Dieu que ces choses-là soient préservées ; car voici, elles ont accru la mémoire de ce peuple, oui, et en ont convaincu beaucoup de l’erreur de leurs voies et les ont fait parvenir à la connaissance de leur Dieu, pour le salut de leur âme.</div></div><div class="verse-container"><div class="tahitien">9 ’Oia ïa, tē parau atu nei au ia ’oe, ’āhiri ’aita teie nei mau mea i pāpa’ihia i roto i teie mau pāpa’a parau i ni’a i teie nei mau ’api, ’aita ïa e ti’a ia Amona ’e tōna ra mau taea’e ’ia fa’afāriu ’ē i te mau ’āti Lamana e rave rahi tauatini i te peu tumu tano ’ore a tō rātou mau metua ; ’oia ïa, nā teie nei mau pāpa’a parau ’e tā rātou mau parau ho’i i arata’i mai ia rātou i te tātarahapa ; ’oia ho’i, ’ua arata’ihia mai rātou i te ’ite i te Fatu, i tō rātou ra Atua, ’e ’ia ’oa’oa ho’i ia Iesu Mesia, i tō rātou Tāra’ehara.</div><div class="francais">9 Oui, je vous le dis, s’il n’y avait pas ce que contiennent ces annales, qui est sur ces plaques, Ammon et ses frères n’auraient pas pu convaincre tant de milliers de Lamanites que la tradition de leurs pères était incorrecte ; oui, ces annales et leurs paroles les ont amenés au repentir ; c’est-à-dire qu’elles les ont amenés à la connaissance du Seigneur, leur Dieu, et à se réjouir de Jésus-Christ, leur Rédempteur.</div></div><div class="verse-container"><div class="tahitien">10 ’E ’o vai ho’i tē ’ite ē, e ’ore ānei te reira e riro ’ei rāve’a e arata’ihia mai ai rātou e rave rahi tauatini, ’oia ïa, ’e rātou ato’a e rave rahi tauatini o tō tātou mau taea’e ’ā’au ’eta’eta ra, ’oia ho’i te mau ’āti Nephi, ’o tē fa’a’eta’eta noa nei ā i tō rātou ’ā’au i roto i te hara ’e te mau ’ohipa ’ī’ino, i te ’ite i tō rātou ra Tāra’ehara ?</div><div class="francais">10 Et qui sait si ce ne sera pas le moyen d’amener de nombreux milliers d’entre eux, oui, et aussi de nombreux milliers de nos frères au cou roide, les Néphites, qui s’endurcissent maintenant le cœur dans le péché et les iniquités, à connaître leur Rédempteur ?</div></div><div class="verse-container"><div class="tahitien">11 I teienei, ’aita ā teie nei mau parau ’aro i fa’a’ite-pāpū-hia mai iā’u nei ; nō reira ’ātīrā ïa i reira.</div><div class="francais">11 Or, ces mystères ne me sont pas encore pleinement révélés ; c’est pourquoi je m’abstiendrai.</div></div><div class="verse-container"><div class="tahitien">12 ’E ’ua nava’i noa ’ia parau ana’e au ē, nō te ’ōpuara’a pa’ari i pāpa’ihia ai te reira, ’e tei te Atua ana’e ho’i te ’ite i taua ’ōpuara’a ra ; ’e tē feruri ra ho’i ’oia ma te pa’ari i ni’a i tāna mau ’ohipa ato’a, ’e e mea tītī’aifaro tōna mau ’ē’a, ’e e mea mure ’ore tōna haere’a.</div><div class="francais">12 Et il peut suffire que je dise seulement qu’elles sont préservées dans un but sage, lequel but est connu de Dieu ; car il exerce avec sagesse son conseil sur toutes ses œuvres, et ses sentiers sont droits, et son chemin est une même ronde éternelle.</div></div><div class="verse-container"><div class="tahitien">13 ’A ha’amana’o na, ’a ha’amana’o, e tā’u tamaiti e Helamana, e mea papu māite te mau fa’auera’a a te Atua. ’E tē nā ’ō ra ho’i ’oia : Mai te mea e ha’apa’o ’outou i tā’u mau fa’auera’a, e manuia ïa ’outou i ni’a i te fenua nei—ia ’ore rā ’outou e ha’apa’o i tāna ra mau fa’auera’a, e tāpū-’ē-hia ïa ’outou i tōna ra aro.</div><div class="francais">13 Ô souviens-toi, souviens-toi, mon fils Hélaman, comme les commandements de Dieu sont stricts . Et il dit : Si vous gardez mes commandements, vous prospérerez dans le pays ; mais si vous ne gardez pas ses commandements, vous serez retranchés de sa présence.</div></div><div class="verse-container"><div class="tahitien">14 ’E i teienei, ’a ha’amana’o na, e tā’u tamaiti, nā te Atua i hōro’a mai i teie nei mau mea ia ’oe na, ’e e mea mo’a te reira, ’e ’ua ha’apa’o noa na ’oia i te reira ma te mo’a, ’e ’oia ato’a, e ha’apa’o ’e e fa’aherehere ’oia i te reira nō te hō’ē ’ōpuara’a pa’ari iāna ra, ’ia ti’a iāna ’ia fa’a’ite mai i tōna ra mana i te mau u’i a muri atu.</div><div class="francais">14 Et maintenant, souviens-toi, mon fils, que Dieu t’a confié ces choses qui sont sacrées, qu’il gardées sacrées, et aussi qu’il gardera et préservera dans un sage dessein qui lui est propre, afin de montrer son pouvoir aux générations futures.</div></div><div class="verse-container"><div class="tahitien">15 ’E i teienei, inaha, tē parau atu nei au ia ’oe nā roto i te vārua nō te tohu, mai te mea e ’ōfati ’oe i te mau fa’auera’a a te Atua, inaha, e rave-’ē-hia atu teie nei mau mea mo’a ia ’oe na e te mana o te Atua, ’e e tu’uhia atu ’oe ia Sātane ra, ’e e ha’apuehu ’oia ia ’oe mai te ota e puehu ’ē atu i te mata’i ra.</div><div class="francais">15 Et maintenant, voici, je te dis, par l’esprit de prophétie, que si tu transgresses les commandements de Dieu, voici, ces choses qui sont sacrées te seront enlevées par le pouvoir de Dieu, et tu seras livré à Satan afin qu’il te crible comme la balle devant le vent.</div></div><div class="verse-container"><div class="tahitien">16 ’Ia ha’apa’o rā ’oe i te mau fa’auera’a a te Atua, ’e ’ia rave ho’i i teie nei mau mea mo’a mai tā te Fatu e fa’aue mai ia ’oe na, (e mea ti’a ho’i ia ’oe ’ia ani atu i te Fatu i te mau mea ato’a tā ’oe e rave i taua mau mea ra) inaha, ’aita roa e ti’a i te mana o te fenua ’e ’aore rā i tō hade ’ia rave atu i te reira ia ’oe na, tei te Atua ho’i te mana nō te fa’atupu i tāna ra mau parau ato’a.</div><div class="francais">16 Mais si tu gardes les commandements de Dieu, et fais de ces choses qui sont sacrées ce que le Seigneur te commande (car tu dois faire appel au Seigneur pour tout ce que tu dois en faire), voici, aucune puissance de la terre ou de l’enfer ne pourra te les enlever, car Dieu est puissant à accomplir toutes ses paroles.</div></div><div class="verse-container"><div class="tahitien">17 ’E e fa’atupu ho’i ’oia i tāna mau parau ato’a ’o tāna e fafau atu ia ’oe na, ’e ’ua fa’atupu ho’i ’oia i tāna mau parau ’o tāna i fafau atu i tō tātou ra mau metua.</div><div class="francais">17 Car il accomplira toutes les promesses qu’il te fera, car il accompli les promesses qu’il faites à nos pères.</div></div><div class="verse-container"><div class="tahitien">18 ’E ’ua fafau atu ho’i ’oia ia rātou ē, e fa’aherehere ’oia i teie nei mau mea nō te hō’ē ’ōpuara’a pa’ari iāna ra, ’ia ti’a iāna ’ia fa’a’ite mai i tōna ra mana i te mau u’i a muri atu.</div><div class="francais">18 Car il leur promis qu’il préserverait ces choses dans un dessein sage qui lui est propre, afin de montrer son pouvoir aux générations futures.</div></div><div class="verse-container"><div class="tahitien">19 ’E i teienei, inaha, ’ua fa’atupu ’oia i te tahi ’ōpuara’a, ’oia ho’i ’ua fa’aho’i fa’ahou ’oia i te mau ’āti Lamana e rave rahi tauatini ’ia ’ite i te parau mau ; ’e ’ua fa’a’ite ato’a mai ’oia i tōna ra mana nā roto i teie mau mea, ’e e fa’a’ite mai ā ho’i ’oia i tōna ra mana nā roto i te reira i te mau u’i a muri atu ; nō reira e fa’ahereherehia te reira.</div><div class="francais">19 Et maintenant voici, il a un dessein qu’il accompli pour le retour de nombreux milliers de Lamanites à la connaissance de la vérité ; et il montré son pouvoir en eux, et il montrera encore son pouvoir en eux aux générations futures ; c’est pourquoi elles seront préservées.</div></div><div class="verse-container"><div class="tahitien">20 Nō reira, tē fa’aue atu nei au ia ’oe na, e tā’u tamaiti, e Helamana, ’ia fa’aitoito ’oe i te fa’atupura’a i tā’u ato’a ra mau parau, ’e ’ia fa’aitoito ato’a ho’i ’oe i te ha’apa’ora’a i te mau fa’auera’a a te Atua mai te au i tei pāpa’ihia ra.</div><div class="francais">20 C’est pourquoi je te commande, mon fils Hélaman, d’être diligent à accomplir toutes mes paroles, et d’être diligent à garder les commandements de Dieu tels qu’ils sont écrits.</div></div><div class="verse-container"><div class="tahitien">21 ’E i teienei, e parau atu vau ia ’oe nō ni’a i te mau ’api e piti ’ahuru ’e ma maha ra, ’ia ha’apa’o ’oe i te reira, ’ia fa’a’itehia i teie nei feiā te mau parau ’aro, ’e te mau ’ohipa pōiri, ’e tā rātou mau ’ohipa huna, ’oia ho’i te mau ’ohipa huna a taua feiā i ha’amouhia ra ; ’oia ïa, ’ia fa’a’itehia tā rātou mau taparahira’a ta’ata, ’e tā rātou ’eiāra’a, ’e tā rātou mau harura’a, ’e tā rātou mau ’ohipa ’ī’ino ato’a ’e te mau ’ohipa vi’ivi’i ato’a, i teie nei feiā ; ’oia ïa, ’e ’ia fa’aherehere ho’i ’oe i teie nei mau ’īriti parau.</div><div class="francais">21 Et maintenant, je vais te parler de ces vingt-quatre plaques, afin que tu les gardes, afin que les mystères et les œuvres des ténèbres, et leurs œuvres secrètes, ou les œuvres secrètes de ces gens qui ont été détruits, soient manifestés à ce peuple ; oui, que tous leurs meurtres, et leurs brigandages, et leurs pillages, et toute leur méchanceté et toutes leurs abominations soient manifestés à ce peuple ; oui, et que tu préserves ces interprètes .</div></div><div class="verse-container"><div class="tahitien">22 Inaha ho’i, ’ua ’ite mai te Fatu ē, tē ha’amata ra tōna mau ta’ata i te rave i te ’ohipa pōiri, ’oia ïa, i te rave huna ho’i i te ’ohipa taparahi ta’ata ’e te mau ’ohipa vi’ivi’i ; nō reira, ’ua parau mai te Fatu ē, ’ia ’ore rātou ’ia tātarahapa, e ha’amouhia rātou mai ni’a atu i te fenua nei.</div><div class="francais">22 Car voici, le Seigneur vit que son peuple commençait à travailler dans les ténèbres, oui, à commettre des abominations et des meurtres secrets ; c’est pourquoi le Seigneur dit que s’il ne se repentait pas, il serait détruit de la surface de la terre.</div></div><div class="verse-container"><div class="tahitien">23 ’E ’ua parau mai ra te Fatu : E fa’aineine au i te hō’ē ’ōfa’i nā tō’u tāvini ra nā Gazelema, ’o tē ’ana’ana mai i roto i te pōiri ’ia māramarama, ’ia fa’a’ite atu vau i tō’u ra mau ta’ata i tāvini mai iā’u nei, ’ia fa’a’ite atu vau ia rātou i te mau ’ohipa a tō rātou ra mau taea’e ; ’oia ïa, tā rātou mau ’ohipa huna, ’e tā rātou mau ’ohipa pōiri, ’e tā rātou mau ’ohipa ’ī’ino ’e te mau ’ohipa vi’ivi’i.</div><div class="francais">23 Et le Seigneur dit : Je préparerai, pour mon serviteur Gazélem, une pierre qui brillera dans les ténèbres de manière à apporter la lumière, afin que je puisse découvrir à mon peuple qui me sert, afin que je puisse lui découvrir les œuvres de ses frères, oui, leurs œuvres secrètes, leurs œuvres de ténèbres, et leur méchanceté, et leurs abominations.</div></div><div class="verse-container"><div class="tahitien">24 ’E i teienei, e tā’u tamaiti, ’ua fa’aineinehia teie mau ’īriti parau nō te fa’atupu i te parau a te Atua, ’o tāna i parau mai, i te nā-’ō-ra’a mai ē :</div><div class="francais">24 Et maintenant, mon fils, ces interprètes ont été préparés afin que s’accomplisse la parole que Dieu exprimée, disant :</div></div><div class="verse-container"><div class="tahitien">25 E hōpoi au i tā rātou mau ’ohipa huna ato’a ’e tā rātou mau ’ohipa vi’ivi’i ato’a mai roto mai i te pōiri i te māramarama ; ’e ’ia ’ore rātou ’ia tātarahapa, e ha’amou ïa vau ia rātou mai ni’a atu i te fenua nei ; ’e e fa’a’ite atu vau i tā rātou mau ’ohipa huna ato’a ’e te mau ’ohipa vi’ivi’i ato’a i te mau nūna’a ato’a ’o tē fāri’i i teie nei fenua a muri atu.</div><div class="francais">25 Je ferai sortir des ténèbres à la lumière toutes leurs œuvres secrètes et leurs abominations ; et à moins qu’ils ne se repentent, je les détruirai de la surface de la terre ; et je ferai paraître à la lumière tous leurs secrets et toutes leurs abominations, à toutes les nations qui posséderont plus tard le pays.</div></div><div class="verse-container"><div class="tahitien">26 ’E i teienei, e tā’u tamaiti, ’ua ’ite taua ē, ’aita rātou i tātarahapa, nō reira ’ua ha’amouhia rātou, ’e nō reira ē tae roa a’enei i teienei ’ua fa’atupuhia te parau a te Atua ra ; ’oia ïa, ’ua hōpoihia tā rātou mau ’ohipa huna ’e te vi’ivi’i nō roto mai i te pōiri ’e ’ua fa’a’itehia mai ia tātou nei.</div><div class="francais">26 Et maintenant, mon fils, nous voyons qu’ils ne se sont pas repentis ; c’est pourquoi ils ont été détruits, et, jusqu’à présent, la parole de Dieu s’est accomplie ; oui, leurs abominations secrètes ont été sorties des ténèbres et nous ont été révélées.</div></div><div class="verse-container"><div class="tahitien">27 ’E i teienei, e tā’u tamaiti, tē fa’aue atu nei au ia ’oe na ’ia tāpe’a ’oe i tā rātou ato’a ra mau tapura’a, ’e tā rātou mau fafaura’a, ’e tā rātou mau parau fa’aau i roto i tā rātou mau ’ohipa huna ’e te vi’ivi’i ; ’oia ïa, ’e tā rātou ato’a ra mau tāpa’o ’e tā rātou ato’a ra mau piri, ’eiaha ’oe e fa’a’ite noa atu i teie nei feiā, ’ia ’ore rātou ’ia ’ite i te reira, ’o te ma’iri ato’a rātou i roto i te pōiri ’e ’a ha’amouhia ai.</div><div class="francais">27 Et maintenant, mon fils, je te commande de garder pour toi tous leurs serments, et leurs alliances, et leurs accords dans leurs abominations secrètes ; oui, et tous leurs signes, et leurs prodiges, tu les soustrairas à ce peuple, afin qu’il ne les connaisse pas, de peur qu’il ne tombe dans les ténèbres aussi et ne soit détruit.</div></div><div class="verse-container"><div class="tahitien">28 Inaha ho’i, tē vai nei te ’anatemara’a i ni’a iho i teie nei fenua tā’āto’a ; e tae mai te ha’amoura’a i ni’a iho i te mau ta’ata ato’a e rave i te ’ohipa pōiri i te taime ’ua ’ī roa rātou i te reira, mai te au i te mana o te Atua ; nō reira, tē hina’aro nei au ’ia ’ore teie nei feiā ’ia ha’amouhia.</div><div class="francais">28 Car voici, il a une malédiction sur tout ce pays, selon laquelle la destruction tombera, selon le pouvoir de Dieu, sur tous ces ouvriers des ténèbres, lorsqu’ils seront tout à fait mûrs ; c’est pourquoi je désire que ce peuple ne soit pas détruit.</div></div><div class="verse-container"><div class="tahitien">29 Nō reira, e tāpe’a noa ’oe i teie mau ’ōpuara’a huna nō tā rātou ra mau tapura’a ’e tā rātou mau fafaura’a i teie nei feiā, ’e teie ana’e tā ’oe e fa’a’ite atu ia rātou, ’oia ho’i, tā rātou mau ’ohipa ’ī’ino ’e tā rātou mau taparahira’a ta’ata ’e tā rātou mau ’ohipa vi’ivi’i ; ’e e ha’api’i atu ho’i ’oe ia rātou ’ia fa’aru’e atu i taua mau ’ohipa ’ī’ino ra ’e te mau ’ohipa vi’ivi’i ’e te mau taparahira’a ta’ata ; ’e e ha’api’i ato’a atu ’oe ia rātou ē, ’ua ha’amouhia teie mau ta’ata nō tā rātou mau ’ohipa ’ī’ino ’e te mau ’ohipa vi’ivi’i ’e tā rātou mau taparahira’a ta’ata.</div><div class="francais">29 C’est pourquoi tu soustrairas à ce peuple ces plans secrets de leurs serments et de leurs alliances, et tu ne lui feras connaître que leur méchanceté, et leurs meurtres, et leurs abominations ; et tu lui enseigneras à détester une telle méchanceté, et de telles abominations, et de tels meurtres ; et tu lui enseigneras aussi que ces gens ont été détruits à cause de leur méchanceté, et de leurs abominations, et de leurs meurtres.</div></div><div class="verse-container"><div class="tahitien">30 Inaha ho’i, ’ua taparahi rātou i te mau peropheta ato’a a te Fatu i haere mai i rotopū ia rātou ra nō te fa’a’ite atu ia rātou i tā rātou mau ’ohipa ’ī’ino ; ’e tē pi’i atu ra te toto o te feiā i taparahihia i te Fatu tō rātou Atua, ’ia tāho’ohia tei taparahi mai ia rātou ra ; ’e nō reira ’ua tae mai te mau ha’avāra’a a te Atua i ni’a iho i taua feiā i rave i te ’ohipa pōiri ’e te mau pupu ’ohipa huna.</div><div class="francais">30 Car voici, ils ont assassiné tous les prophètes du Seigneur qui sont venus parmi eux pour dénoncer leurs iniquités ; et le sang de ceux qu’ils ont assassinés crié au Seigneur, leur Dieu, pour demander vengeance contre ceux qui étaient leurs assassins ; et ainsi les jugements de Dieu sont tombés sur ces ouvriers des ténèbres et des combinaisons secrètes.</div></div><div class="verse-container"><div class="tahitien">31 ’Oia ïa, ’ia ’anatemahia te fenua nei ē a muri ē a muri noa atu i te feiā e rave i te ’ohipa i roto i te pōiri ’e te mau pupu ’ohipa huna, ē tae noa atu i te ha’amoura’a, maori rā ’ia tātarahapa rātou hou rātou e ’ī roa ai i te ’ino.</div><div class="francais">31 Oui, et maudit soit le pays pour toujours et à jamais pour ces ouvriers des ténèbres et des combinaisons secrètes jusqu’à la destruction, à moins qu’ils ne se repentent avant d’être tout à fait mûrs.</div></div><div class="verse-container"><div class="tahitien">32 ’E i teienei, e tā’u tamaiti, ’a ha’amana’o ’oe i te mau parau tā’u i parau atu ia ’oe na ; ’eiaha e tu’u noa atu i taua mau ’ōpuara’a huna ra i teie nei feiā, ’a ha’api’i rā ia rātou ’ia au ’ore atu i te hara ’e te mau ’ohipa ’ī’ino.</div><div class="francais">32 Et maintenant, mon fils, souviens-toi des paroles que je t’ai dites ; ne confie pas ces plans secrets à ce peuple, mais enseigne-lui la haine éternelle du péché et de l’iniquité.</div></div><div class="verse-container"><div class="tahitien">33 ’A a’o atu ia rātou i te tātarahapa, ’e te fa’aro’o i te Fatu ra ia Iesu Mesia ; ’a ha’api’i atu ia rātou ’ia fa’aha’eha’a ia rātou iho, ’ia marū ’e ’ia ha’eha’a ho’i te ’ā’au ; ’a ha’api’i atu ho’i ia rātou ’ia pāto’i atu i te mau fa’ahemara’a ato’a a te diabolo, ma tō rātou fa’aro’o i te Fatu ra ia Iesu Mesia.</div><div class="francais">33 Prêche-lui le repentir et la foi au Seigneur Jésus-Christ ; enseigne-lui à s’humilier et à être doux et humble de cœur ; enseigne-lui à résister à toutes les tentations du diable par sa foi au Seigneur Jésus-Christ.</div></div><div class="verse-container"><div class="tahitien">34 ’A ha’api’i atu ia rātou ’eiaha roa rātou e fiu i te mau ’ohipa maita’i, ’ia marū rā, ’e ’ia ha’eha’a te ’ā’au ; ’e e fāri’i rātou i te fa’afa’aeara’a nō tō rātou vārua.</div><div class="francais">34 Enseigne-lui à ne jamais se lasser des bonnes œuvres, mais à être doux et humble de cœur ; car ceux-là trouveront du repos pour leur âme.</div></div><div class="verse-container"><div class="tahitien">35 ’A ha’amana’o, e tā’u tamaiti, ’e ’a ha’api’i mai i te pa’ari i tō ’oe ’āpīra’a ; ’oia ïa, ’a ha’api’i mai i roto i tō ’oe ’āpīra’a ’ia ha’apa’o i te mau fa’auera’a a te Atua.</div><div class="francais">35 Oh ! souviens-toi, mon fils, et apprends la sagesse dans ta jeunesse ; oui, apprends dans ta jeunesse à garder les commandements de Dieu.</div></div><div class="verse-container"><div class="tahitien">36 ’Oia ïa, ’a ti’aoro atu i te Atua ’ia tauturu mai ’oia ia ’oe i te mau mea ato’a ra ; ’oia ïa, ’e te mau mea ato’a tā ’oe e rave ra, ’ia ravehia ïa nō te Fatu ra, ’e te mau vāhi tā ’oe e haere, ’ia haerehia ïa nā roto i te Fatu ra ; ’oia ïa, ’ia vai māite tō ’oe mau mana’o i te Fatu ra ; ’oia ïa, ’ia tu’uhia te aroha o tō ’ā’au i ni’a i te Fatu ra ē a muri noa atu.</div><div class="francais">36 Oui, et crie à Dieu pour tout ton entretien ; oui, que toutes tes actions soient pour le Seigneur, et, en quelque lieu que tu ailles, que ce soit dans le Seigneur ; oui, que toutes tes pensées soient dirigées vers le Seigneur ; oui, que les affections de ton cœur soient placées à jamais dans le Seigneur.</div></div><div class="verse-container"><div class="tahitien">37 ’A paraparau atu i te Fatu i te mau mea ato’a tā ’oe e rave ra, ’e nāna ho’i ’oe e arata’i i te maita’i ; ’oia ïa, ’ia ta’oto ’oe i te ru’i ra, ’a ta’oto ïa i te Fatu ra, ’ia tīa’i māite mai ’oia ia ’oe i tō ’oe nā ta’otora’a ; ’e ’ia ti’a mai ’oe i te po’ipo’i ra, ’ia ’ī tō ’oe ’ā’au i te ha’amaita’i i te Atua ra ; ’e ’ia rave ’oe i teie mau mea ra, e fa’ateiteihia ïa ’oe ’ia tae i te mahana hope’a ra.</div><div class="francais">37 Consulte le Seigneur dans toutes tes actions, et il te dirigera dans le bien ; oui, lorsque tu te couches le soir, couche-toi dans le Seigneur, afin qu’il veille sur toi dans ton sommeil ; et lorsque tu te lèves le matin, que ton cœur soit plein d’actions de grâces envers Dieu ; et si tu fais ces choses, tu seras élevé au dernier jour.</div></div><div class="verse-container"><div class="tahitien">38 ’E i teienei, e tā’u tamaiti, e parau ri’i tā’u e parau atu nō ni’a i te mea i parauhia e tō tātou mau metua e pōpō, ’e ’aore rā e ’avei’a—’e ’ua ma’iri tō tātou mau metua i te i’oa o te reira e Liahona, tōna aura’a ’ia ’īritihia e ’avei’a ïa ; ’e nā te Fatu ho’i i fa’aineine i te reira.</div><div class="francais">38 Et maintenant, mon fils, je dois parler quelque peu de l’objet que nos pères appellent boule, ou directeur ; ou, nos pères l’appelaient Liahona, ce qui est, par interprétation, un compas ; et c’est le Seigneur qui l’a préparé.</div></div><div class="verse-container"><div class="tahitien">39 ’E inaha, ’aita roa e ti’a i te hō’ē ta’ata ’ia hāmani i te hō’ē ’ohipa mai te reira te huru o te fa’ahiahia. ’E inaha, ’ua hāmanihia te reira nō te fa’a’ite i tō tātou mau metua i te ’ē’a ’o tā rātou e haere atu nā roto i te mēdēbara.</div><div class="francais">39 Et voici, il n’est pas d’homme qui puisse réaliser une exécution aussi habile. Et voici, il fut préparé pour montrer à nos pères le chemin qu’ils devaient suivre dans le désert.</div></div><div class="verse-container"><div class="tahitien">40 ’E ’ua arata’i te reira ia rātou mai te au i tō rātou fa’aro’o i te Atua ; nō reira, mai te mea e fa’aro’o tō rātou nō te ti’aturi ē e ti’a i te Atua ’ia fa’atano i nā nira i te ’ē’a e haerehia e rātou ra, inaha, ’ua nā-reira-hia ihora ; nō reira, ’ua fāri’i rātou i teie semeio, ’e e rave rahi atu ā mau semeio i ravehia e te mana o te Atua, i terā mahana ’e i terā mahana.</div><div class="francais">40 Et il marchait pour eux selon leur foi en Dieu ; c’est pourquoi, s’ils avaient la foi pour croire que Dieu pouvait faire que ces aiguilles indiquent le chemin qu’ils devaient suivre, voici, cela se faisait ; c’est pourquoi ils voyaient, jour après jour, ce miracle et aussi beaucoup d’autres miracles s’accomplir par le pouvoir de Dieu.</div></div><div class="verse-container"><div class="tahitien">41 ’Āre’a rā, nō te mea ’ua ravehia taua mau semeio ra nā roto i te rāve’a iti ra, i fa’a’itehia mai ai te ’ohipa ’ūmere rahi ia rātou ra. E mea fa’atau rātou, ’e ’ua mo’ehia ia rātou ’ia fa’a’ohipa i tō rātou fa’aro’o ’e te itoito, ’e nō reira ’ua fa’a’orehia taua mau ’ohipa ’ūmere ra, ’e ’ua ha’amaorohia tō rātou tere.</div><div class="francais">41 Néanmoins, parce que tous ces miracles étaient accomplis par de petits moyens, cela leur montrait des œuvres merveilleuses. Ils étaient paresseux et oubliaient d’exercer leur foi et leur diligence, et alors ces œuvres merveilleuses cessaient, et ils ne progressaient pas dans leur voyage ;</div></div><div class="verse-container"><div class="tahitien">42 Nō reira, ’ua pārahi maoro rātou i roto i te mēdēbara, ’e ’aita rātou i haere ’āfaro atu, ’e ’ua ha’afifihia rātou e te po’ia ’e te po’ihā nō tā rātou mau hara.</div><div class="francais">42 c’est pourquoi, ils s’attardaient dans le désert, ou ne suivaient pas un chemin direct et étaient affligés par la faim et la soif à cause de leurs transgressions.</div></div><div class="verse-container"><div class="tahitien">43 ’E i teienei, e tā’u tamaiti, ’ua hina’aro vau ’ia ’ite ’oe ē, e ’ere te reira i te mea faufa’a ’ore ; nō te fa’atau ho’i o tō tātou mau metua i te ha’apa’o i te arata’ira’a a teie nei ’avei’a (e mau mea teie o te tino nei) i ’ore ai rātou i manuia ; ’oia ato’a i tā te vārua.</div><div class="francais">43 Et maintenant, mon fils, je voudrais que tu comprennes que ces choses ne sont pas sans avoir un sens figuratif ; car lorsque nos pères étaient paresseux à prêter attention à ce compas (or c’était là quelque chose de temporel), ils ne prospéraient pas ; de même en est-il des choses qui sont spirituelles.</div></div><div class="verse-container"><div class="tahitien">44 Inaha ho’i, e mea ’ōhie ’ia ha’apa’o i te parau a te Mesia, ’o tē fa’a’ite mai ia ’oe i te ’ē’a tītī’aifaro e tae atu ai i te ’oa’oa mure ’ore ra, ’oia ato’a e mea ’ōhie tā tō tātou mau metua ha’apa’ora’a i te arata’ira’a a teie ’avei’a, ’o tei fa’a’ite mai ia rātou i te ’ē’a tītī’aifaro e tae atu ai i te fenua i fafauhia ra.</div><div class="francais">44 Car voici, il est aussi facile de prêter attention à la parole du Christ, qui t’indiquera le chemin direct de la félicité éternelle, que pour nos pères de prêter attention à ce compas, qui leur indiquerait le chemin direct de la terre promise.</div></div><div class="verse-container"><div class="tahitien">45 ’E i teienei, tē parau atu nei au, ’aita ānei tō teie mea e taipe ? Mai tā teie ’avei’a ho’i i arata’i mai i tō tātou mau metua, nā roto i tō rātou pe’era’a i te ’ē’a i fa’a’itehia mai e te reira, e tae atu ai i te fenua i fafauhia ra, ’e nā reira ato’a te mau parau a te Mesia i te arata’i ia tātou, mai te mea e pe’e tātou i te reira, e tae atu ai i te tahi pae mai nō teie nei peho nō te ’oto i roto i te tahi fenua maita’i roa a’e i fafauhia mai.</div><div class="francais">45 Et maintenant, je le dis, n’y a-t-il pas là une figure ? Car tout aussi sûrement que ce directeur amené nos pères, lorsqu’ils ont suivi sa direction, à la terre promise, de même les paroles du Christ, si nous suivons leur direction, nous transporteront au-delà de cette vallée de tristesse dans une terre de promission bien meilleure.</div></div><div class="verse-container"><div class="tahitien">46 E tā’u tamaiti, ’eiaha tātou e fa’atau noa nō te ’ōhie o te ’ē’a ; ’e ’ua nā reira ho’i tō tātou mau metua ; ’e ’ua tu’uhia mai ho’i te rāve’a ia rātou, ’e ’ia hi’o noa atu rātou, e ora ïa rātou ; e mai te reira ato’a ho’i ia tātou nei. ’Ua fa’aineinehia te ’ē’a, ’e ’ia hi’o noa atu tātou, e ora ïa tātou ē a muri noa atu.</div><div class="francais">46 Ô mon fils, ne soyons pas paresseux à cause de la facilité du chemin ; car il en fut ainsi pour nos pères ; car il était préparé pour eux de telle sorte que, s’ils regardaient, ils pourraient vivre ; de même en est-il pour nous. Le chemin est préparé, et si nous regardons, nous pouvons vivre à jamais.</div></div><div class="verse-container"><div class="tahitien">47 ’E i teienei, e tā’u tamaiti, ’a ha’apa’o maita’i ’oe i teie mau mea mo’a ; ’oia ïa, ’a hi’o atu i te Atua ’e ’a ora. ’A haere atu i teie nei feiā ’e ’a fa’a’ite atu i te parau ma te ha’apa’o maita’i. E tā’u tamaiti, ’a pārahi.</div><div class="francais">47 Et maintenant, mon fils, veille à prendre soin de ces objets sacrés, oui, veille à regarder vers Dieu et à vivre. Va vers ce peuple et annonce la parole, et sois sérieux. Mon fils, adieu.</div></div>
    <div class="verse-container introduction"><div class="tahitien">Te mau fa’auera’a a Alama i tāna ra tamaiti ia Sibelona.</div><div class="francais">Commandements d’Alma à son fils Shiblon.</div></div>
    <nav>
        <a href="chapter_9_36.html">Chapitre précédent</a> | 
        <a href="chapter_9_38.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
