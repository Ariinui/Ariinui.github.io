
<!DOCTYPE html>
<html lang="fr">
<head>
    <meta charset="UTF-8">
    <title>Jacob Chapitre 3</title>
    <link rel="stylesheet" href="../styles.css">
</head>
<body>
    <h1>Jacob</h1>
    <h2>Jacob Chapitre 3</h2>
    <div class="verse-container"><div class="tahitien">1 Inaha rā, ’ua hina’aro vau, ’o Iakoba, ’ia parau atu ia ’outou ’o tei mā te ’ā’au. Hi’o atu i te Atua ma te mana’o pāpū, ’e ’a pure atu iāna ma te fa’aro’o rahi, ’e nāna e tāmāhanahana mai ia ’outou i roto i tō ’outou mau ’ati, ’e nāna ho’i e tauturu mai ia ’outou, ’e e fa’atae mai i te fa’autu’ara’a i ni’a ia rātou ’o tē tītau ’ia ha’amou ia ’outou.</div><div class="francais">1 Mais voici, moi, Jacob, je voudrais vous parler, à vous qui avez le cœur pur. Regardez vers Dieu avec fermeté d’esprit et priez-le avec une foi extrême, et il vous consolera dans vos afflictions, et il plaidera votre cause et fera descendre la justice sur ceux qui cherchent votre destruction.</div></div><div class="verse-container"><div class="tahitien">2 E ’outou ato’a tei mā te ’ā’au, ’a fa’ateitei mai i tō ’outou upo’o i ni’a ’e ’a fāri’i mai i te parau ’oa’oa a te Atua, ’e ’a rave i te fa’a’amu’a i tōna ra aroha ; ’ua ti’a ho’i ïa ia ’outou, ’ia mau pāpū tō ’outou ’ā’au, ē a muri noa atu.</div><div class="francais">2 Ô vous tous qui avez le cœur pur, levez la tête, et recevez la parole agréable de Dieu, et faites-vous un festin de son amour ; car vous le pouvez à jamais, si votre esprit est ferme .</div></div><div class="verse-container"><div class="tahitien">3 ’’Ē, ’auē ho’i ē, ’auē ho’i ē, ’outou ’aore i mā te ’ā’au, ’o tei vi’ivi’i i teie nei ā mahana i mua i te aro o te Atua ; ’ia ’ore ’outou e tātarahapa e ’anatemahia te fenua nei nō ’outou na ; e nā te mau ’āti Lamana, ’o tei ’ore i vi’ivi’i mai ia ’outou na, ’āre’a rā ’ua ’anatemahia rātou i te ’anatemara’a rahi, e tā’iri ia ’outou ē tae noa atu i te ha’amoura’a.</div><div class="francais">3 Mais malheur, malheur à vous qui n’avez pas le cœur pur, qui êtes souillés en ce jour devant Dieu, car si vous ne vous repentez pas, le pays est maudit à cause de vous ; et les Lamanites, qui ne sont pas souillés comme vous — néanmoins ils sont maudits d’une terrible malédiction — vous flagelleront jusqu’à la destruction.</div></div><div class="verse-container"><div class="tahitien">4 ’E e tae vave mai te tau, ’ia ’ore ’outou e tātarahapa, e riro ïa tō ’outou fenua ’āi’a ia rātou ra ; ’e nā te Fatu te Atua e arata’i ’ē atu i te feiā parauti’a mai rotopū atu ia ’outou na.</div><div class="francais">4 Et le temps vient rapidement où, à moins que vous ne vous repentiez, ils posséderont le pays de votre héritage, et le Seigneur Dieu emmènera du milieu de vous ceux qui sont justes.</div></div><div class="verse-container"><div class="tahitien">5 Inaha, ’ua riro tō ’outou mau taea’e te mau ’āti Lamana ’ei mea parauti’a a’e ia ’outou, ’e ’o rātou ho’i tā ’outou i au ’ore nō tā rātou ’ohipa vi’ivi’i ’e te ’anatemara’a i tae mai i ni’a i tō rātou ra mau ’iri ; ’e ’aita ho’i i mo’e ia rātou te fa’auera’a a te Fatu, ’o tei hōro’ahia mai i tō tātou ra hui tupuna—’o tei nā ’ō mai ē, ’ia rave rātou hō’ē noa iho vahine, ’e te mau vahine tāvini ra, ’eiaha roa ïa ’ia ravehia, ’e ’eiaha ato’a ho’i te mau ’ohipa tai’ata ’ia ravehia i rotopū ia rātou ra.</div><div class="francais">5 Voici, les Lamanites, vos frères, que vous haïssez à cause de leur souillure et de la malédiction qui est tombée sur leur peau, sont plus justes que vous, car ils n’ont pas oublié le commandement du Seigneur qui fut donné à notre père, qu’ils ne devaient avoir qu’une seule épouse, et que de concubines ils ne devaient en avoir aucune, et qu’il ne devait pas se commettre de fornication parmi eux.</div></div><div class="verse-container"><div class="tahitien">6 ’E i teienei, tē ha’apa’o nei ā rātou i taua fa’auera’a ra ; nō reira, nō tō rātou fa’aro’o ’e te ha’apa’o maita’i i teie nei fa’auera’a, ’aita roa te Fatu te Atua e ha’amou ia rātou, e aroha mai rā ’oia ia rātou ; ’e tē vai ra te tau e riro mai rātou ’ei feiā ha’amaita’ihia.</div><div class="francais">6 Et maintenant, ce commandement, ils s’appliquent à le garder ; c’est pourquoi, à cause de cette application à garder ce commandement, le Seigneur Dieu ne les détruira pas, mais sera miséricordieux envers eux ; et un jour ils deviendront un peuple béni.</div></div><div class="verse-container"><div class="tahitien">7 Inaha, ’ua here te mau tāne i tā rātou mau vahine, ’e ’ua here te mau vahine i tā rātou mau tāne ; ’e ’ua here tā rātou mau tāne ’e tā rātou mau vahine i tā rātou mau tamari’i ; ’e nō te mau ’ohipa ’ī’ino ho’i a tō rātou ra mau metua, i tupu ai tō rātou ti’aturi ’ore ’e te ’ino’ino ia ’outou ; nō reira, e aha atu ho’i tō ’outou maita’i i tō rātou i mua i te aro o Tei Hamani ia ’outou ?</div><div class="francais">7 Voici, leurs maris aiment leurs épouses, et leurs épouses aiment leurs maris ; et leurs maris et leurs épouses aiment leurs enfants ; et leur incrédulité et leur haine envers vous viennent de l’iniquité de leurs pères ; c’est pourquoi, à quel point êtes-vous meilleurs qu’eux aux yeux de votre grand Créateur ?</div></div><div class="verse-container"><div class="tahitien">8 E tō’u mau taea’e ē, tē mata’u ra vau, ’ia ’ore ’outou ’ia tātarahapa i tā ’outou mau hara, e hau atu te ’uo’uo o tō rātou ’iri i tō ’outou, ’ia fa’ati’ahia ’outou e rātou ato’a i mua i te terōno o te Atua ra.</div><div class="francais">8 Ô mes frères, je crains que, si vous ne vous repentez pas de vos péchés, leur peau ne soit plus blanche que la vôtre lorsque vous serez amenés avec eux devant le trône de Dieu.</div></div><div class="verse-container"><div class="tahitien">9 Nō reira, e hōro’a atu vau i te hō’ē fa’auera’a ia ’outou na, ’o te parau ïa a te Atua, ’e ’eiaha roa ’outou e fa’a’ino fa’ahou ia rātou nō te huru ’ere’ere o tō rātou iri ; ’e ’eiaha ho’i ’outou e fa’a’ino fa’ahou ia rātou nō tā rātou ra mau ’ohipa vi’ivi’i ; ’ia ha’amana’o rā ’outou i tā ’outou iho mau ’ohipa vi’ivi’i, ’e ’ia ha’amana’o ho’i ē, nō tō rātou mau metua i tae mai ai tō rātou huru vi’ivi’i.</div><div class="francais">9 C’est pourquoi, je vous donne le commandement, qui est la parole de Dieu, de ne plus les insulter à cause de la couleur sombre de leur peau ; et vous ne les insulterez plus non plus à cause de leur souillure, mais vous vous souviendrez de votre propre souillure, et vous vous souviendrez que leur souillure vient de leurs pères.</div></div><div class="verse-container"><div class="tahitien">10 Nō reira, ’ia ha’amana’o ’outou i tā ’outou mau tamari’i, ’e te ’oto rahi tā ’outou i fa’atupu i roto i tō rātou ’ā’au nō te hi’ora’a ha’apa’o ’ore tā ’outou i rave i mua ia rātou ; ’e ’oia ato’a, ’ia ha’amana’o ’outou ē, nā tā ’outou mau ’ohipa vi’ivi’i e ha’amou i tā ’outou mau tamari’i, ’e e ha’apu’ehia ïa tā rātou ra mau hara i ni’a i tō ’outou upo’o i te mahana hope’a ra.</div><div class="francais">10 C’est pourquoi, vous vous souviendrez de vos enfants, de la manière dont vous avez peiné leur cœur à cause de l’exemple que vous leur avez donné ; et aussi, souvenez-vous qu’à cause de votre souillure vous pouvez amener vos enfants à la destruction, et que leurs péchés seront accumulés sur votre tête au dernier jour.</div></div><div class="verse-container"><div class="tahitien">11 E tō’u mau taea’e ē, ’a fa’aro’o mai na i tā’u nei mau parau ; ’a fa’aaraara i te mau mana’o o tō ’outou na vārua ; ’a fa’a’āueue ia ’outou iho, ’e ’ia ara mai ’outou i te ta’oto o te pohe ra ; ’a tātara ia ’outou iho i te mau ’ati o hade ra, ’ia ’ore ’outou ’ia riro ’ei mau melahi nā te diabolo ra, ’a hurihia ai i raro i taua roto auahi ra ’e te gopheri, ’oia ho’i te pohe piti ra.</div><div class="francais">11 Ô mes frères, écoutez mes paroles, donnez l’essor aux facultés de votre âme, secouez-vous afin de vous éveiller du sommeil de la mort, et dégagez-vous des souffrances de l’enfer afin de ne pas devenir des anges du diable, pour être précipités dans l’étang de feu et de soufre qui est la seconde mort .</div></div><div class="verse-container"><div class="tahitien">12 ’E i teienei, ’ua parau vau, ’o Iakoba, e rave rahi atu ā mau mea i te mau ta’ata o Nephi ra, ma te fa’aara atu ia rātou i te ’ino nō te poreneia, ’e te ti’a’ā, ’e te mau huru hara ato’a ra, ma te fa’a’ite atu ho’i ia rātou i te mau utu’a ’ino rahi nō te reira.</div><div class="francais">12 Et alors, moi, Jacob, je dis encore beaucoup de choses au peuple de Néphi, le mettant en garde contre la fornication et la lasciveté et contre toute espèce de péché, lui en expliquant les affreuses conséquences.</div></div><div class="verse-container"><div class="tahitien">13 ’Aita e ti’a ’ia pāpa’ihia i ni’a iho i teie nei mau ’api te hānere o te tufa’a o te mau parau a teie nei mau ta’ata, ’o tē tupu noa ra i te rahi ; i ni’a rā i te mau ’api rarahi ra ’ua pāpa’ihia te mau mea e rave rahi i ravehia e rātou ra, tā rātou mau tama’i, e tā rātou mau mārōra’a, ’e te hau o tō rātou ra mau ari’i.</div><div class="francais">13 Et la centième partie des actions de ce peuple, lequel commençait maintenant à être nombreux, ne peut être écrite sur ces plaques ; mais beaucoup de ses actions sont écrites sur les grandes plaques, et ses guerres, et ses querelles, et le règne de ses rois.</div></div><div class="verse-container"><div class="tahitien">14 ’Ua parauhia teie nei mau ’api, te mau ’api a Iakoba, ’e ’ua hāmanihia te reira e te rima o Nephi ra. ’E tē fa’aoti nei au i teie nei mau parau.</div><div class="francais">14 Ces plaques sont appelées les plaques de Jacob, et elles ont été faites de la main de Néphi. Et je finis de dire ces paroles.</div></div>
    <div class="verse-container introduction"><div class="tahitien">’Ua ha’amori te mau peropheta ato’a i te Metua nā roto i te i’oa o te Mesia—’Ua riro tā Aberahama pūpūra’a ia Isaaka ’ei taipe nō te Atua ’e tāna Tamaiti fānau tahi—E mea ti’a roa i te mau ta’ata ato’a ’ia fa’ahau ia rātou iho i te Atua nā roto i te Tāra’ehara—E pāto’i te mau ’āti Iuda i te ’ōfa’i tihi. Fātata 544–421H.M.</div><div class="francais">Tous les prophètes ont adoré le Père au nom du Christ — Le sacrifice d’Isaac par Abraham est une similitude de Dieu et de son Fils unique — Les hommes doivent se réconcilier avec Dieu par le moyen de l’Expiation — Les Juifs rejetteront la pierre de fondation. Vers 544–421 av. J.-C.</div></div>
    <p>
        <a href="chapter_3_2.html">Chapitre précédent</a> | 
        <a href="chapter_3_4.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
