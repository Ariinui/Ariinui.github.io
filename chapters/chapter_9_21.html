
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 21</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 21</h2>
    <div class="verse-container"><div class="tahitien">1 I teienei, ’ia fa’ata’a ’ē atu Amona e tōna mau taea’e ia rātou iho i te mau ’ōti’a nō te fenua o te mau ’āti Lamana, inaha, ’ua haere atu ra Aarona i te fenua i parauhia ’e te mau ’āti Lamana, ’o Ierusalema, i ma’irihia ho’i i te i’oa o te fenua fānaura’a o tō rātou ra mau metua ; e tei te ātea ’ē taua fenua ra tāpiri i te mau ’ōti’a nō te fenua ra nō Moromona.</div><div class="francais">1 Alors, lorsqu’Ammon et ses frères se séparèrent dans les régions frontières du pays des Lamanites, voici, Aaron se mit en route pour le pays que les Lamanites appelaient Jérusalem, l’appelant du nom du pays où leurs pères étaient nés ; et il était au loin, touchant les régions frontières de Mormon.</div></div><div class="verse-container"><div class="tahitien">2 I teienei, ’ua fa’ati’a te mau ’āti Lamana, ’e te mau ’āti Amaleka, ’e te mau ta’ata o Amulona i te hō’ē ’oire rahi, ’e ’ua pi’ihia te reira o Ierusalema.</div><div class="francais">2 Or, les Lamanites, et les Amalékites, et le peuple d’Amulon avaient construit une grande ville, qui était appelée Jérusalem.</div></div><div class="verse-container"><div class="tahitien">3 I teienei, e feiā ’ā’au ’eta’eta mau te mau ’āti Lamana, ’āre’a rā te mau ’āti Amaleka ’e te mau ’āti Amulona ’ua hau roa atu ïa tō rātou ’eta’eta, nō reira ’ua fa’a’eta’eta atu rātou i te ’ā’au o te mau ’āti Lamana, ’ia riro ato’a rātou ’ei feiā pūai i roto i te mau ’ohipa ’ī’ino ’e tā rātou mau ’ohipa vi’ivi’i.</div><div class="francais">3 Or, les Lamanites, par eux-mêmes, étaient suffisamment endurcis, mais les Amalékites et les Amulonites étaient encore plus durs ; c’est pourquoi ils firent en sorte que les Lamanites s’endurcissent le cœur, qu’ils deviennent forts dans la méchanceté et dans leurs abominations.</div></div><div class="verse-container"><div class="tahitien">4 ’E i muri a’era, ’ua haere atu ra Aarona i te ’oire ra nō Ierusalema, ’e ’ua ha’amata ihora ’oia nā mua i te a’o atu i te mau ’āti Amaleka. ’E ’ua ha’amata ’oia i te a’o atu ia rātou i roto i tō rātou mau sunago, ’e ’ua hāmani ho’i rātou i te mau sunago mai te au i te fa’anahora’a a tō Nehora ; ’e e rave rahi ho’i te mau ’āti Amaleka ’e te mau ’āti Amulona i roto i te fa’anahora’a a tō Nehora.</div><div class="francais">4 Et il arriva qu’Aaron se rendit à la ville de Jérusalem et commença par prêcher tout d’abord aux Amalékites. Et il commença à leur prêcher dans leurs synagogues, car ils avaient construit des synagogues selon l’ordre des Néhors, car beaucoup d’Amalékites et d’Amulonites étaient selon l’ordre des Néhors.</div></div><div class="verse-container"><div class="tahitien">5 Nō reira, ’a tomo atu ai Aarona i roto i te hō’ē o tā rātou mau sunago nō te a’o atu i te mau ta’ata, ’e ’a paraparau atu ai ’oia ia rātou, inaha, ’ua ti’a mai ra te hō’ē ta’ata ’āti Amaleka ’e ’ua ha’amata mai ra i te mārō mai iāna, i te nā-’ō-ra’a mai ē : E aha tenā tā ’oe e fa’a’ite na ? ’Ua ’ite ānei ’oe i te hō’ē melahi ? Nō te aha ho’i ’aita te mau melahi e fā mai ia mātou nei ? Inaha, ’aita ānei teie nei mau ta’ata i au i te maita’i mai tō ’oe ra mau ta’ata ?</div><div class="francais">5 Ainsi, comme Aaron entrait dans une de leurs synagogues pour prêcher au peuple, et tandis qu’il lui parlait, voici, un Amalékite se leva et entra en contestation avec lui, disant : Qu’est-ce que cette chose dont tu témoignes ? As-tu vu un ange ? Pourquoi des anges ne nous apparaissent-ils pas ? Voici, ce peuple n’est-il pas aussi bon que ton peuple ?</div></div><div class="verse-container"><div class="tahitien">6 Tē parau ato’a mai nei ’oe ē, ’ia ’ore mātou ’ia tātarahapa, e pohe ïa mātou. Nāhea ’oe i ’ite ai i te mana’o ’e te hina’aro i roto i tō mātou nei ’ā’au ? Nāhea ’oe i ’ite ai ē, e mea ti’a ia mātou ’ia tātarahapa ? Nāhea ho’i ’oe i ’ite ai ē, e feiā parauti’a ’ore mātou ? Inaha, ’ua hāmani na ho’i mātou i te mau fare mo’a, ’e tē ha’aputuputu ’āmui nei mātou nō te ha’amori i te Atua. Tē ti’aturi nei ho’i mātou ē, e fa’aora te Atua i te mau ta’ata ato’a.</div><div class="francais">6 Tu dis aussi : Si nous ne nous repentons pas, nous périrons. Comment connais-tu les pensées et l’intention de notre cœur ? Comment sais-tu que nous avons lieu de nous repentir ? Comment sais-tu que nous ne sommes pas un peuple juste ? Voici, nous avons construit des sanctuaires, et nous nous assemblons pour adorer Dieu. Nous croyons que Dieu sauvera tous les hommes.</div></div><div class="verse-container"><div class="tahitien">7 I teienei, ’ua nā ’ō atu ra Aarona iāna : Tē ti’aturi ra ānei ’oe ē, e tae mai te Tamaiti a te Atua nō te fa’aora i te ta’ata nei i tā rātou mau hara ?</div><div class="francais">7 Alors Aaron lui dit : Crois-tu que le Fils de Dieu viendra racheter l’humanité de ses péchés ?</div></div><div class="verse-container"><div class="tahitien">8 ’E ’ua parau mai ra taua ta’ata ra iāna : ’Aita mātou i ti’aturi ē ’ua ’ite ’oe i te hō’ē mea mai te reira te huru. ’Aita mātou i ti’aturi i teie mau peu tumu ma’ama’a. ’Aita mātou i ti’aturi ē, ’ua ’ite ’oe i te mau mea e tupu a muri atu ; ’e ’aita ato’a ho’i mātou i ti’aturi ē, ’ua ’ite tō ’oe mau metua ’e tō mātou mau metua i te mau mea tā rātou i parau, ’oia ho’i i te mau mea e tupu a muri atu.</div><div class="francais">8 Et l’homme lui dit : Nous ne croyons pas que tu connaisses rien de pareil. Nous ne croyons pas en ces traditions insensées. Nous ne croyons pas que tu saches des choses qui sont à venir, et nous ne croyons pas non plus que tes pères et aussi que nos pères savaient de quoi ils parlaient à propos de ce qui est à venir.</div></div><div class="verse-container"><div class="tahitien">9 I teienei, ’ua ha’amata ihora Aarona i te ha’amāramarama atu i te mau pāpa’ira’a mo’a ia rātou nō ni’a i te taera’a mai o te Mesia, e nō ni’a ato’a i te ti’afa’ahoura’a o te feiā pohe ra, e aita te ta’ata nei e fāri’i i te fa’aorara’a, maori rā nā roto i te pohe ’e te mau mamae o te Mesia, ’e te tāra’ehara nō tōna ra toto.</div><div class="francais">9 Alors Aaron commença à leur ouvrir les Écritures concernant la venue du Christ, et aussi concernant la résurrection des morts, et dit qu’il ne pouvait pas avoir de rédemption pour l’humanité, si ce n’était par la mort et les souffrances du Christ, et par l’expiation de son sang.</div></div><div class="verse-container"><div class="tahitien">10 ’E i muri a’era, ’a ha’amata atu ai ’oia i te ha’amāramarama atu i teie mau mea ia rātou, ’ua riri ihora rātou iāna, ’e ’ua ha’amata ihora i te tāhitohito mai iāna ; ’e ’aita atu ra rātou i hina’aro ’ia fa’aro’o i te mau parau tāna e parau ra.</div><div class="francais">10 Et il arriva que comme il commençait à leur expliquer ces choses, ils furent en colère contre lui, et commencèrent à se moquer de lui ; et ils ne voulurent pas écouter les paroles qu’il disait.</div></div><div class="verse-container"><div class="tahitien">11 Nō reira, ’ia ’ite a’era ’oia ē, ’aita rātou i hina’aro ’ia fa’aro’o i tāna mau parau, ’ua fa’aru’e atu ra ’oia i tō rātou sunago, ’e ’ua haere atu ra i te hō’ē ’oire iti i parauhia ’o Ani-Aneti, ’e i reira ’ua ’ite atu ra ’oia ia Muloki, ’e ’ia ’Ama ato’a ’e tōna mau taea’e, i te a’ora’a atu i te parau ia rātou. ’E tē mārō ra rātou i te mau ta’ata e rave rahi nō ni’a i te parau.</div><div class="francais">11 C’est pourquoi, lorsqu’il vit qu’ils ne voulaient pas entendre ses paroles, il quitta leur synagogue, passa dans un village qui était appelé Ani-Anti, et là il trouva Muloki occupé à leur prêcher la parole ; et aussi Ammah et ses frères. Et ils débattirent de la parole avec beaucoup.</div></div><div class="verse-container"><div class="tahitien">12 ’E i muri a’era, ’ia ’ite a’era rātou ē, ’ua fa’a’eta’eta te mau ta’ata i tō rātou ’ā’au, nō reira ’ua reva ’ē atu ra rātou ’e ’ua tae atu ra i te fenua ra nō Midoni. ’E ’ua a’o atu rātou i te parau i te mau ta’ata e rave rahi, ’e e mea iti roa tei ti’aturi i te mau parau tā rātou i ha’api’i atu.</div><div class="francais">12 Et il arriva qu’ils virent que le peuple s’endurcirait le cœur ; c’est pourquoi ils s’en allèrent et passèrent au pays de Middoni. Et ils prêchèrent la parole à beaucoup, et peu crurent aux paroles qu’ils enseignaient.</div></div><div class="verse-container"><div class="tahitien">13 ’Āre’a rā, ’ua ravehia Aarona e te tahi pae o tōna mau taea’e ’e ’ua hurihia i roto i te fare tāpe’ara’a, ’e ’ua horo ’ē atu te toe ’o rātou i te fenua ra nō Midoni, e haere atu ra nā te mau retioni i reira.</div><div class="francais">13 Néanmoins, Aaron et un certain nombre de ses frères furent pris et jetés en prison, et le reste d’entre eux s’enfuit du pays de Middoni vers les régions alentour.</div></div><div class="verse-container"><div class="tahitien">14 ’E ’ua fāri’i rātou ’o tei hurihia i roto i te fare tāpe’ara’a i te mau ’ati e rave rahi, ’e ’ua fa’aorahia rātou e te rima o Lamoni rāua ’o Amona, ’e ’ua fa’a’amuhia ’e ’ua fa’a’ahuhia ho’i rātou.</div><div class="francais">14 Et ceux qui furent jetés en prison souffrirent beaucoup, et ils furent délivrés par la main de Lamoni et d’Ammon, et ils furent nourris et vêtus.</div></div><div class="verse-container"><div class="tahitien">15 ’E ’ua haere fa’ahou atu rātou nō te fa’a’ite haere i te parau ; ’e ’ua nā reira rātou i te fa’aorahia i te taime mātāmua mai roto atu i te fare tāpe’ara’a ; ’e te reira ïa te huru nō tō rātou mau ’ati.</div><div class="francais">15 Et ils allèrent de nouveau annoncer la parole, et ainsi ils furent délivrés pour la première fois de prison ; et c’est ainsi qu’ils avaient souffert.</div></div><div class="verse-container"><div class="tahitien">16 ’E ’ua haere atu rātou i te mau vāhi ato’a ’o tā te Vārua o te Fatu i arata’i ia rātou, i te porora’a atu i te parau a te Atua i roto i te mau sunago ato’a o te mau ’āti Amaleka, ’e i roto ato’a ho’i i te mau ’āmuira’a ato’a o te mau ’āti Lamana i fa’ati’ahia ia rātou ’ia tomo atu.</div><div class="francais">16 Et ils allaient partout où ils étaient conduits par l’Esprit du Seigneur, prêchant la parole de Dieu dans toutes les synagogues des Amalékites, ou dans toutes les assemblées des Lamanites où ils pouvaient être admis.</div></div><div class="verse-container"><div class="tahitien">17 ’E i muri a’era, ’ua ha’amaita’i mai te Fatu ia rātou, ’e nō reira e rave rahi tā rātou i fa’afāriu mai i te ’ite i te parau mau ; ’oia ïa, ’ua ha’apāpū maita’i atu rātou i te mau ta’ata e rave rahi i tā rātou iho mau hara, ’e i te mau peu tumu tano ’ore a tō rātou ra mau metua.</div><div class="francais">17 Et il arriva que le Seigneur commença à les bénir, de sorte qu’ils en amenèrent beaucoup à la connaissance de la vérité ; oui, ils en convainquirent beaucoup qu’ils étaient dans le péché et que les traditions de leurs pères n’étaient pas correctes.</div></div><div class="verse-container"><div class="tahitien">18 ’E i muri a’era, ’ua ho’i mai ra Amona rāua ’o Lamoni mai te fenua mai ra mai Midoni i te fenua ra nō Isema’ela, ’oia ho’i, i tō rātou ra fenua ’āi’a.</div><div class="francais">18 Et il arriva qu’Ammon et Lamoni retournèrent du pays de Middoni au pays d’Ismaël, qui était le pays de leur héritage.</div></div><div class="verse-container"><div class="tahitien">19 ’E ’aita te ari’i ra ’o Lamoni i fa’ati’a ’ia tāvini mai Amona iāna, ’e ’aore rā ’ia riro ’ei tāvini nōna.</div><div class="francais">19 Et le roi Lamoni ne permit pas qu’Ammon le servît ou fût son serviteur.</div></div><div class="verse-container"><div class="tahitien">20 ’Āre’a rā ’ua fa’aue ’oia ’ia hāmanihia te mau sunago i te fenua ra nō Isema’ela ; ’e ’ua tītau ’oia i tōna mau ta’ata ’e i te mau ta’ata i raro a’e i tāna fa’aterera’a ’ia ha’aputuputu ’āmui mai ia rātou.</div><div class="francais">20 Mais il fit construire des synagogues dans le pays d’Ismaël ; et il commanda à son peuple, ou au peuple qui était sous son règne, de s’assembler.</div></div><div class="verse-container"><div class="tahitien">21 ’E ’ua ’oa’oa ihora ’oia ia rātou, ’e ’ua ha’api’i atu ’oia ia rātou i te mau mea e rave rahi. ’E ’ua fa’a’ite ato’a atu ’oia ia rātou ē, e feiā rātou i raro a’e iāna, ’e e feiā ti’amā ho’i rātou, ’e ’ua ti’amā rātou i te mau hāmani-’ino-ra’a a te ari’i, tōna metua tāne ; ’e ’ua hōro’a mai ho’i tōna metua tāne i te fa’aterera’a iāna i ni’a a’e i te mau ta’ata i te fenua ra nō Isema’ela, ’e te mau fenua ato’a ē ’ati noa a’e.</div><div class="francais">21 Et il se réjouit à son sujet, et il lui enseigna beaucoup de choses. Et il lui annonça aussi qu’il était un peuple qui était sous lui, et qu’il était un peuple libre, qu’il était libre des oppressions du roi, son père ; car son père lui avait accordé de régner sur le peuple qui était au pays d’Ismaël et dans tout le pays alentour.</div></div><div class="verse-container"><div class="tahitien">22 ’E ’ua fa’a’ite ato’a atu ’oia ia rātou ē, e ti’amāra’a tō rātou ’ia ha’amori atu i te Fatu tō rātou Atua mai te au i tō rātou mau hina’aro, ’e i te mau vāhi ato’a tā rātou e pārahi, mai te mea ē tei roto rātou i te fenua i raro a’e i te fa’aterera’a a te ari’i ra ’o Lamoni.</div><div class="francais">22 Et il lui annonça aussi qu’il pourrait avoir la liberté d’adorer le Seigneur, son Dieu, selon son désir, partout où il se trouvait, si c’était dans le pays qui était sous le règne du roi Lamoni.</div></div><div class="verse-container"><div class="tahitien">23 ’E ’ua a’o atu Amona i te mau ta’ata o te ari’i ra ’o Lamoni ; ’e i muri a’era, ’ua ha’api’i atu ra ’oia ia rātou i te mau mea ato’a nō ni’a i te parauti’a. ’E ’ua a’o atu ’oia ia rātou i te mau mahana ato’a, ma te itoito ; ’e ’ua fa’aro’o rātou i tāna parau, ’e ’ua itoito ho’i rātou i te ha’apa’ora’a i te mau fa’auera’a a te Atua.</div><div class="francais">23 Et Ammon prêcha au peuple du roi Lamoni ; et il arriva qu’il lui enseigna tout ce qui concernait les choses relatives à la justice. Et il l’exhorta quotidiennement en toute diligence ; et ils faisaient attention à sa parole, et ils étaient zélés à garder les commandements de Dieu.</div></div>
    <div class="verse-container introduction"><div class="tahitien">Tē ha’api’i ra Aarona i te metua tāne o Lamoni nō ni’a i te Hāmanira’a o te Ao nei, te Hi’ara’a o Adamu, ’e te ’ōpuara’a nō te fa’aorara’a nā roto i te Mesia—’Ua fa’afāriuhia te ari’i e tōna ’utuāfare pā’āto’a—Te ha’amāramaramahia nei te vahira’ahia o te fenua i rotopū i te mau ’āti Nephi ’e te mau ’āti Lamana. Fātata e 90–77H.M.</div><div class="francais">Aaron enseigne au père de Lamoni la création, la chute d’Adam et le plan de rédemption par le Christ — Le roi et toute sa maison sont convertis — Comment le pays était divisé entre les Néphites et les Lamanites. Vers 90–77 av. J.-C.</div></div>
    <p>
        <a href="chapter_9_20.html">Chapitre précédent</a> | 
        <a href="chapter_9_22.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
