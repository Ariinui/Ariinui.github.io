
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 40</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>Alma</h1>
        <h2>Alma Chapitre 40</h2>
        <div class="verse-container"><div class="tahitien">1 I teienei, e tā’u tamaiti, teie fa’ahou te tahi mau parau iti tā’u e parau atu ia ’oe ; ’ua ’ite ho’i au ē, ’ua tapitapi tō ’oe ferurira’a nō ni’a i te ti’afa’ahoura’a o te feiā pohe ra.</div><div class="francais">1 Or, mon fils, voici encore quelque chose que je voudrais te dire ; car je vois que ton esprit est préoccupé par la résurrection des morts.</div></div><div class="verse-container"><div class="tahitien">2 Inaha, tē parau atu nei au ia ’oe, ’aita e ti’afa’ahoura’a—’oia ho’i, tē parau atu nei au, e’ita roa teie tino tāhuti e riro ’ei tino tāhuti ’ore, ’e e’ita roa teie tino pohe noa e riro ’ei tino pohe ’ore—ē tae roa atu i te taera’a mai o te Mesia.</div><div class="francais">2 Voici, je te dis qu’il n’y pas de résurrection — ou, dirai-je, en d’autres termes, que ce corps mortel ne revêt l’immortalité, cette corruption ne revêt l’incorruptibilité qu’après la venue du Christ.</div></div><div class="verse-container"><div class="tahitien">3 Inaha, e fa’atupu ’oia i te ti’afa’ahoura’a o te feiā pohe ra. Inaha rā, e tā’u tamaiti, ’aita ā te ti’afa’ahoura’a i tupu. I teienei, e tātara atu vau i te hō’ē parau ’aro i mua ia ’oe ; tē vai noa ra rā te mau parau ’aro e rave rahi ’o tei tāpe’ahia, ’e ’aita roa te hō’ē ta’ata i ’ite i te reira, maori rā ’o te Atua iho. E fa’a’ite atu rā vau ia ’oe i te hō’ē mea tā’u i ani māite i te Atua ’ia ’ite au—’e nō ni’a te reira i te ti’afa’ahoura’a.</div><div class="francais">3 Voici, il réalise la résurrection des morts. Mais voici, mon fils, la résurrection n’est pas encore arrivée. Maintenant, je te dévoile un mystère ; néanmoins, il a beaucoup de mystères qui sont gardés, de sorte que personne ne les connaît, si ce n’est Dieu lui-même. Mais je te montre une chose que j’ai demandé diligemment à Dieu de connaître : c’est ce qui concerne la résurrection.</div></div><div class="verse-container"><div class="tahitien">4 Inaha, ’ua fa’ata’ahia te taime e ti’afa’ahou mai ai te ta’ata ato’a mai te pohe mai. I teienei, i te taera’a mai o taua taime ra, ’aita roa ïa te ta’ata i ’ite ; ’ua ’ite rā te Atua i te taime i fa’ata’ahia.</div><div class="francais">4 Voici, il a un temps fixé où tous se lèveront d’entre les morts. Or, quand le moment viendra, nul ne le sait ; mais Dieu connaît le moment qui est désigné.</div></div><div class="verse-container"><div class="tahitien">5 I teienei, hō’ē taime ānei, e piti taime ānei, ’e ’aore rā e toru taime ānei e ti’afa’ahou mai ai te ta’ata mai te pohe mai, ’aita e pe’ape’a i te reira ; ’ua ’itea ho’i i te Atua teie mau mea ato’a ; ’ua nava’i noa iā’u ’ia ’ite ē, e tupu iho ā te reira—’oia ho’i, ’ua fa’ata’ahia te taime e ti’afa’ahou mai ai te mau ta’ata ato’a mai te pohe mai.</div><div class="francais">5 Or, s’il aura un seul temps, ou un deuxième temps, ou un troisième temps où les hommes se lèveront d’entre les morts, cela n’a pas d’importance ; car Dieu connaît tout cela ; et il me suffit de savoir que tel est le cas : qu’il a un temps fixé où tous se lèveront d’entre les morts.</div></div><div class="verse-container"><div class="tahitien">6 I teienei, e mea ti’a ’ia vai te hō’ē tau i rōpū i te pohera’a ’e te ti’afa’ahoura’a.</div><div class="francais">6 Or, il faut nécessairement qu’il ait un intervalle entre le moment de la mort et le moment de la résurrection.</div></div><div class="verse-container"><div class="tahitien">7 ’E i teienei, e ui atu vau, tei hea te vaira’a o te mau vārua o te mau ta’ata mai taua taime pohera’a nei ē tae noa atu i te taime i fa’ata’ahia nō te ti’afa’ahoura’a ?</div><div class="francais">7 Et maintenant, je le demande, qu’advient-il de l’âme des hommes entre le moment de la mort jusqu’au moment fixé pour la résurrection ?</div></div><div class="verse-container"><div class="tahitien">8 I teienei, hō’ē noa iho ānei taime i fa’ata’ahia nō te ti’afa’ahoura’a o te ta’ata, ’aita e pe’ape’a nō te reira vāhi ; ’aita ho’i te mau ta’ata ato’a i pohe i te taime hō’ē ra ; ’e ’aita ato’a e pe’ape’a nō te reira vāhi ; i roto i te tā’āto’ara’a nō te reira hō’ē noa iho ïa mahana i te Atua, ’e ’ua fāitohia te taime i te ta’ata ana’e ra.</div><div class="francais">8 Or, qu’il ait plus d’un temps désigné pour la résurrection des hommes, cela n’a pas d’importance ; car tous ne meurent pas en même temps, et cela n’a pas d’importance ; tout est comme un jour pour Dieu, et le temps n’est mesuré que pour les hommes.</div></div><div class="verse-container"><div class="tahitien">9 Nō reira, ’ua fa’ata’ahia te hō’ē taime nō te ta’ata ’ia ti’afa’ahou mai rātou mai te pohe mai ; ’e tē vai ra te hō’ē tau i rōpū i te taime nō te pohera’a ’e te ti’afa’ahoura’a. ’E i teienei, nō ni’a i taua tau ra, tei hea roa ïa te vaira’a o te mau vārua o te mau ta’ata i reira, ’o te mea ïa ’o tā’u i ui māite atu i te Fatu ’ia ’ite ; ’e ’ua ’ite ho’i au i te parau nō taua mea ra.</div><div class="francais">9 C’est pourquoi, il a un temps fixé aux hommes où ils ressusciteront d’entre les morts ; et il a un intervalle entre le moment de la mort et la résurrection. Or, en ce qui concerne cet intervalle de temps, ce qu’il advient de l’âme des hommes, c’est là-dessus que j’ai diligemment interrogé le Seigneur ; et voici ce que je sais.</div></div><div class="verse-container"><div class="tahitien">10 ’E ’ia tae i te tau e ti’afa’ahou mai ai te mau ta’ata ato’a, ’ei reira rātou e ’ite ai ē, ’ua ’ite te Atua i te mau tau ato’a i fa’ata’ahia nō te ta’ata.</div><div class="francais">10 Et lorsque viendra le temps où tous ressusciteront, alors ils sauront que Dieu connaît tous les temps qui sont fixés à l’homme.</div></div><div class="verse-container"><div class="tahitien">11 I teienei, nō ni’a i te vaira’a o te vārua ta’ata i rōpū i te pohera’a ’e te ti’afa’ahoura’a—Inaha, ’ua fa’a’itehia mai ïa iā’u e te hō’ē melahi, ’o tei nā ’ō mai iā’u ē, ’ia reva atu te mau vārua o te mau ta’ata i teie tino tāhuti nei ; ’oia ïa, te mau vārua o te mau ta’ata ato’a ra, te mea maita’i ’e te mea ’ino ato’a ho’i, e ’āfa’ihia ïa rātou i mua i taua Atua ra ’o tei hōro’a mai i te ora nō rātou.</div><div class="francais">11 Or, en ce qui concerne l’état de l’âme entre la mort et la résurrection : Voici, il m’a été révélé par un ange que les esprits de tous les hommes, dès qu’ils quittent ce corps mortel, oui, les esprits de tous les hommes, qu’ils soient bons ou mauvais, sont ramenés auprès de ce Dieu qui leur donné la vie.</div></div><div class="verse-container"><div class="tahitien">12 ’E i reira, a muri a’era, e fāri’ihia te mau vārua o te feiā parauti’a i roto i te hō’ē vāhi ’oa’oa, ’o tei parauhia e pāradaiso, te hō’ē vāhi fa’afa’aeara’a, te hō’ē vāhi hau, ’e i reira rātou e fa’afa’aea ai i tō rātou pe’ape’a ’e te mau ’ati ato’a, ’e te ’oto ho’i.</div><div class="francais">12 Et alors, il arrivera que les esprits de ceux qui sont justes seront reçus dans un état de bonheur, qui est appelé paradis, un état de repos, un état de paix, où ils se reposeront de toutes leurs difficultés, et de tous les soucis, et de toute tristesse.</div></div><div class="verse-container"><div class="tahitien">13 ’E i reira, a muri a’era, te mau vārua o te feiā parauti’a ’ore, ’oia ïa, ’o tei riro ’ei mea vi’ivi’i—inaha ho’i, ’aita tā rātou e tufa’a ’e e vāhi i te Vārua o te Fatu ; inaha ho’i, ’ua mā’iti rātou i te mau ’ohipa vi’ivi’i ’aita i te maita’i ; nō reira ’ua tomo te vārua o te diabolo i roto ia rātou, ’e ’ua rave i tō rātou ti’ahapa—’e e hurihia ïa rātou i rāpae i roto i te pōiri ta’ota’o ; tei reira te ’oto, ’e te ’auē, ’e te ’au’aura’a niho ; ’e ’ua tupu te reira nō tā rātou iho mau ’ohipa ’ī’ino, ’e ’ua arata’i-tītī-hia ho’i rātou e te hina’aro o te diabolo.</div><div class="francais">13 Et alors, il arrivera que les esprits des méchants, oui, qui sont mauvais — car voici, ils n’ont ni part ni portion de l’Esprit du Seigneur ; car voici, ils ont choisi les œuvres mauvaises plutôt que les bonnes ; c’est pourquoi, l’esprit du diable est entré en eux et pris possession de leur maison — et ceux-là seront chassés dans les ténèbres du dehors ; il aura des pleurs, et des lamentations, et des grincements de dents, et cela à cause de leur iniquité, étant menés captifs par la volonté du diable.</div></div><div class="verse-container"><div class="tahitien">14 I teienei, ’o te vaira’a teie o te mau vārua o te feiā parauti’a ’ore ; ’oia ïa, i roto i te pōiri, ’e te hō’ē vaira’a ri’ari’a, ’e te mata’u, ’e te ferurira’a i te riri ’ū’ana o te Atua ’o tē tae i ni’a ia rātou ; ’e ’ua nā reira noa rātou i te vaira’a, ’e tei reira ato’a te vaira’a o te feiā parauti’a i roto i te pāradaiso, ē tae roa atu i te taime nō tō rātou ti’afa’ahoura’a.</div><div class="francais">14 Or, tel est l’état de l’âme des méchants, oui, dans les ténèbres, et dans un état d’attente affreuse et terrible de l’indignation ardente de la colère de Dieu contre eux ; ainsi, ils restent dans cet état, de même que les justes dans le paradis, jusqu’au moment de leur résurrection.</div></div><div class="verse-container"><div class="tahitien">15 I teienei, ’ua mana’o te tahi pae ē, teie vaira’a nō te ’oa’oa ’e teie vaira’a nō te mamae o te vārua hou te ti’afa’ahoura’a, ’o tē ti’afa’ahoura’a mātāmua ïa. ’Oia ïa, ’ua ti’a iā’u ’ia parauhia te reira e ti’afa’ahoura’a ; ’oia te fa’ati’ara’a i te vārua ’e te tu’ura’a i te reira i te vaira’a nō te ’oa’oa ’e ’aore rā i te vaira’a nō te mamae, mai te au i te mau parau i parauhia ra.</div><div class="francais">15 Or, il en qui ont compris que cet état de bonheur et cet état de misère de l’âme, avant la résurrection, était une première résurrection. Oui, j’admets que l’on puisse appeler résurrection la résurrection de l’esprit ou de l’âme et leur affectation au bonheur ou à la misère, selon les paroles qui ont été dites.</div></div><div class="verse-container"><div class="tahitien">16 ’E inaha, ’ua fa’a’itehia mai ē, tē vai ra te ti’afa’ahoura’a mātāmua, te ti’afa’ahoura’a ho’i ïa o rātou ato’a ’o tei vai na, ’e tē vai nei, ’e tē vai a muri atu, ē tae noa atu i tō te Mesia ti’afa’ahoura’a mai te pohe mai ra.</div><div class="francais">16 Et voici, il encore été dit qu’il a une première résurrection, une résurrection de tous ceux qui ont été, ou qui sont, ou qui seront, jusqu’à la résurrection du Christ d’entre les morts.</div></div><div class="verse-container"><div class="tahitien">17 I teienei, ’aita tātou e mana’o nei ē, teie ti’afa’ahoura’a mātāmua i parauhia a’enei, ’o te fa’ati’a-fa’ahou-ra’a ïa o te mau vārua ’e tō rātou tu’ura’ahia i te vaira’a nō te ’oa’oa ’e ’aore rā i te vaira’a nō te mamae. ’Eiaha roa ’oe ’ia mana’o ē, ’o te reira ïa te aura’a.</div><div class="francais">17 Or, nous ne pensons pas que cette première résurrection, dont il est parlé de cette manière, puisse être la résurrection des âmes et leur affectation au bonheur ou à la misère. Tu ne peux pas penser que c’est cela que cela veut dire.</div></div><div class="verse-container"><div class="tahitien">18 Inaha, tē parau atu nei au ia ’oe na ē, ’Aita roa ; ’o teie rā te aura’a, ’oia ho’i te ’āmui-fa’ahou-ra’a o te vārua i te tino, o te mau ta’ata mai te mahana mai o Adamu ē tae noa atu i te ti’afa’ahoura’a o te Mesia.</div><div class="francais">18 Voici, je te dis que non ; mais cela signifie la réunion de l’âme avec le corps, de ceux qui ont été depuis le temps d’Adam jusqu’à la résurrection du Christ.</div></div><div class="verse-container"><div class="tahitien">19 I teienei, e ’āmui-fa’ahou-hia ānei te mau vārua ’e te mau tino o te feiā i parauhia a’enei i te hō’ē ā taime, tō te feiā parauti’a ’ore ’e tō te feiā parauti’a, ’aita tā’u e parau i te reira ; ’ātīrā na, tē parau atu nei au ē, e hope roa rātou i te ti’afa’ahou mai ; ’oia ho’i, e nā mua tō rātou ti’afa’ahoura’a i te ti’afa’ahoura’a o te feiā i pohe i muri mai i te ti’afa’ahoura’a o te Mesia.</div><div class="francais">19 Or, que les âmes et les corps de ceux dont il été parlé seront tous réunis immédiatement, les méchants aussi bien que les justes, je ne le dis pas ; qu’il suffise que je dise qu’ils ressuscitent tous ; ou, en d’autres termes, leur résurrection se produit avant la résurrection de ceux qui meurent après la résurrection du Christ.</div></div><div class="verse-container"><div class="tahitien">20 I teienei, e tā’u tamaiti, ’aita vau i parau ē, e ti’afa’ahou mai rātou ’ia tae i te ti’afa’ahoura’a o te Mesia ra ; inaha rā, ’ua mana’o vau ē, e ’āmui-fa’ahou-hia te mau vārua ’e te mau tino o te mau ta’ata parauti’a i te ti’afa’ahoura’a o te Mesia ’e tōna revara’a atu i ni’a i te ra’i.</div><div class="francais">20 Or, mon fils, je ne dis pas que leur résurrection se produit à la résurrection du Christ ; mais voici, je le donne comme mon opinion, que l’âme et le corps des justes sont réunis à la résurrection du Christ et à son ascension au ciel.</div></div><div class="verse-container"><div class="tahitien">21 ’Aita rā vau e parau ē, e tupu te reira i tōna ti’afa’ahoura’a ’e ’aore rā i muri a’e ; tē parau atu nei rā vau ē, tē vai nei te hō’ē tau i rōpū i te pohera’a ’e te ti’afa’ahoura’a o te tino, ’e te hō’ē vaira’a ato’a o te vārua i roto i te ’oa’oa ’e ’aore rā i te mamae ē tae roa atu i te tau i fa’ata’ahia e te Atua e ti’afa’ahou mai ai te feiā pohe ra, ’e e tāhō’ēhia ai te vārua ’e te tino, ’e e ’āfa’ihia atu ai i mua i te Atua, ’e ’ia ha’avāhia mai te au i tā rātou ra mau ’ohipa.</div><div class="francais">21 Mais si c’est à sa résurrection ou après, je ne le dis pas ; mais ce que je dis, c’est qu’il a un intervalle entre la mort et la résurrection du corps, et un état de l’âme dans le bonheur ou dans la misère, jusqu’au moment qui est désigné par Dieu, où les morts se lèveront et seront réunis, corps et âme, et amenés à se tenir devant Dieu et à être jugés selon leurs œuvres.</div></div><div class="verse-container"><div class="tahitien">22 ’Oia ïa, nā teie e fa’atupu i te fa’aho’ira’a o te mau mea ato’a i parauhia e te vaha o te mau peropheta ra.</div><div class="francais">22 Oui, cela réalise la restauration de ce dont il été parlé par la bouche des prophètes.</div></div><div class="verse-container"><div class="tahitien">23 ’E e fa’aho’ihia te vārua i te tino, ’e te tino i te vārua ; ’oia ïa, e fa’aho’ihia te ’āvae ’e te rima ’e te mau ponaivi ato’a i tōna tino ; ’oia ïa, e ’ore ho’i te hō’ē ’i’o rouru o te upo’o e mo’e, e fa’aho’ihia rā te mau mea ato’a ra i tō rātou iho vāhi tano mau.</div><div class="francais">23 L’âme sera restituée au corps, et le corps à l’âme ; oui, et chaque membre et jointure sera restitué à son corps ; oui, même un cheveu de la tête ne sera pas perdu ; mais tout sera restitué à sa forme propre et parfaite.</div></div><div class="verse-container"><div class="tahitien">24 ’E i teienei, e tā’u tamaiti, ’o te fa’aho’ira’a teie i parauhia e te vaha o te mau peropheta—</div><div class="francais">24 Et maintenant, mon fils, c’est là la restauration dont il été parlé par la bouche des prophètes.</div></div><div class="verse-container"><div class="tahitien">25 ’E i reira te feiā parauti’a e ’ana’ana atu ai i roto i te bāsileia o te Atua.</div><div class="francais">25 Et alors les justes brilleront dans le royaume de Dieu.</div></div><div class="verse-container"><div class="tahitien">26 Inaha rā, e tae mai te hō’ē pohe ri’ari’a i ni’a iho i te feiā parauti’a ’ore ; e pohe ho’i rātou i tā te parauti’a ; nō te mea e mea vi’ivi’i rātou, ’e ’aita roa ho’i e ti’a i te hō’ē mea vi’ivi’i ’ia ō i te bāsileia o te Atua ra ; e ti’avaruhia rā rātou i rāpae, ’e e vaiihohia ’ia ’amu i te mau hotu nō tā rātou ra mau ’ohipa, ’oia ho’i i te mea ’ino ; ’e e inu rātou i te mau ota nō te ’āu’a ’ava’ava ra.</div><div class="francais">26 Mais voici, une mort affreuse s’abat sur les méchants ; car ils meurent quant à ce qui trait aux choses de la justice ; car ils sont impurs, et rien d’impur ne peut hériter le royaume de Dieu ; mais ils sont rejetés et condamnés à manger les fruits de leurs travaux ou de leurs œuvres, qui ont été mauvais ; et ils boivent la lie d’une coupe amère.</div></div>
        <div class="verse-container introduction"><div class="tahitien">’Ia tae i te Ti’afa’ahoura’a, e ti’a mai te mau ta’ata ato’a ma te fāri’i i te ’oa’oa hope ’ore ’e ’aore rā i te mamae hope ’ore—E ’ere roa te mea ’ino i te mea ’oa’oa—’Aita tō te feiā hina’aro pae tino e Atua i pīha’i iho ia rātou i roto i te ao nei—E fāri’i fa’ahou te mau ta’ata ato’a i roto i te Fa’aho’ira’a mai, i te mau huru ’e te mau peu maita’i ’o tāna i fāri’i i roto i te tāhuti nei. Fātata 74H.M.</div><div class="francais">À la résurrection, les hommes se lèvent dans un état de bonheur sans fin ou de misère sans fin — La méchanceté n’a jamais été le bonheur — Les hommes charnels sont sans Dieu dans le monde — Chacun reçoit de nouveau, dans la Restauration, les caractéristiques et les attributs acquis dans la condition mortelle. Vers 74 av. J.-C.</div></div>
        <nav class="chapter-nav">
            <a href="chapter_9_39.html">Chapitre précédent</a> | 
            <a href="chapter_9_41.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
