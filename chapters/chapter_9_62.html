
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 62</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>Alma</h1>
        <h2>Alma Chapitre 62</h2>
        <div class="verse-container"><div class="tahitien">1 ’E i teienei, i muri a’era, i tō Moroni fāri’ira’a i teie ’episetole, ’ua itoito ihora tōna ’ā’au, ’e ’ua ’ī ihora ’oia i te ’oa’oa rahi roa nō te ha’apa’o maita’i o Pahorana, ’e nō te mea ’aita ’oia i riro ’ei ta’ata fa’a’ino i te ti’amāra’a o tōna ra fenua.</div><div class="francais">1 Et alors, il arriva que lorsque Moroni eut reçu cette épître, son cœur prit courage et fut rempli d’une joie extrêmement grande à cause de la fidélité de Pahoran, de ce qu’il n’était pas, lui aussi, traître à la liberté et à la cause de son pays.</div></div><div class="verse-container"><div class="tahitien">2 ’Āre’a rā ’ua ’oto rahi roa ’oia nō te mau ’ohipa ’ī’ino rahi a te feiā i tīahi atu ia Pahorana mai ni’a mai i te pārahira’a ha’avāra’a ; ’oia ïa, nō te feiā i ’ōrure i tō rātou fenua e tei pāto’i i tō rātou Atua.</div><div class="francais">2 Mais il se lamenta aussi extrêmement à cause de l’iniquité de ceux qui avaient chassé Pahoran du siège du jugement, oui, en bref, à cause de ceux qui s’étaient rebellés contre leur pays et aussi contre leur Dieu.</div></div><div class="verse-container"><div class="tahitien">3 ’E i muri a’era, ’ua rave ihora Moroni i te tahi pae iti o tōna mau ta’ata, mai te au i tō Pahorana hina’aro, ’e ’ua hōro’a atu ra i te fa’aterera’a ia Lehi ’e Teanekuma i ni’a i te toe’a o tōna ra nu’u fa’ehau, ’e ’ua haere atu ra i te fenua ra nō Gideona.</div><div class="francais">3 Et il arriva que Moroni prit un petit nombre d’hommes, selon le désir de Pahoran, et donna à Léhi et à Téancum le commandement du reste de son armée, et entreprit sa marche vers le pays de Gédéon.</div></div><div class="verse-container"><div class="tahitien">4 ’E ’ua fa’ati’a ihora ’oia i te reva nō te ti’amāra’a i te mau vāhi ato’a tāna i tomo atu, ’e ’ua fāri’i mai ’oia i te mau nu’u fa’ehau tē ti’a iāna ’ia fāri’i mai i tōna haerera’a i te fenua ra nō Gideona.</div><div class="francais">4 Et il dressa l’étendard de la liberté dans tous les lieux où il entra et acquit toutes les forces qu’il put pendant toute sa marche vers le pays de Gédéon.</div></div><div class="verse-container"><div class="tahitien">5 ’E i muri a’era, e rave rahi tauatini tei ta’iruru mai i pīha’i iho i tāna ra reva, ’e ’ua rave ihora i tā rātou mau ’o’e nō te pāruru i tō rātou ti’amāra’a, ’ia ’ore rātou ’ia fa’atītīhia.</div><div class="francais">5 Et il arriva que des milliers accoururent sous son étendard et prirent leurs épées pour la défense de leur liberté, afin de ne pas tomber dans la servitude.</div></div><div class="verse-container"><div class="tahitien">6 ’E nō reira, ’ia oti a’era tā Moroni ha’aputuputura’a i te mau ta’ata ato’a i roa’a mai iāna i tōna haere’a, ’ua haere atu ra ’oia i te fenua ra nō Gideona ; ’e i ’āmuihia tōna mau nu’u fa’ehau ’e tō Pahorana ato’a, ’ua riro atu ra rātou ’ei mea pūai roa, ’oia ïa, hau atu i te pūai i tō Pakusa, ’oia te ari’i nō te feiā ’ōrurehau i ti’avaru i te feiā-ti’amā i rāpae i te fenua ra nō Zarahemela ’e tei haru ho’i i taua fenua ra.</div><div class="francais">6 Et ainsi, lorsqu’il eut rassemblé tous les hommes qu’il pouvait pendant toute sa marche, Moroni arriva au pays de Gédéon ; et lorsqu’il eut uni ses forces à celles de Pahoran, ils devinrent extrêmement forts, oui, plus forts que les hommes de Pachus, qui était le roi de ces dissidents qui avaient chassé les hommes-libres du pays de Zarahemla et avaient pris possession du pays.</div></div><div class="verse-container"><div class="tahitien">7 ’E i muri a’era, ’ua haere atu ra Moroni rāua ’o Pahorana ’e tō rāua mau nu’u fa’ehau ato’a i raro i te fenua ra nō Zarahemela, ’e tae a’era rātou i te ’oire, ’e ’ua fārerei atu ra i te mau ta’ata o Pakusa ra, ’e nō reira ’ua ’aro rātou.</div><div class="francais">7 Et il arriva que Moroni et Pahoran descendirent avec leurs armées au pays de Zarahemla, et allèrent contre la ville, et rencontrèrent les hommes de Pachus, de sorte qu’ils leur livrèrent bataille.</div></div><div class="verse-container"><div class="tahitien">8 ’E inaha, ’ua taparahihia ’o Pakusa ’e ’ua ravehia tōna ra mau ta’ata ’ei feiā mau-’āuri, ’e ’ua fa’aho’ihia Pahorana i ni’a i tōna pārahira’a ha’avāra’a.</div><div class="francais">8 Et voici, Pachus fut tué et ses hommes furent faits prisonniers, et Pahoran fut remis sur son siège du jugement.</div></div><div class="verse-container"><div class="tahitien">9 ’E ’ua fāri’i te mau ta’ata o Pakusa i tō rātou ha’avāra’a, mai te au i te ture, ’e te mau ta’ata-hina’aro-ari’i ato’a ’o tei ravehia ’e tei hurihia i roto i te fare tāpe’ara’a ; ’e ’ua taparahihia rātou mai te au i te ture ; ’oia ïa, te mau ta’ata o Pakusa ’e te mau ta’ata-hina’aro-ari’i, ’e rātou ato’a ho’i ’o tē ’ore e rave i te mau mauha’a tama’i nō te pāruru i tō rātou fenua, ’o tei tama’i mai rā i te reira, ’ua taparahihia ïa rātou.</div><div class="francais">9 Et les hommes de Pachus reçurent leur jugement, selon la loi, et aussi ces hommes-du-roi qui avaient été pris et mis en prison ; et ils furent exécutés selon la loi ; oui, ces hommes de Pachus et ces hommes-du-roi, tous ceux qui ne voulaient pas prendre les armes pour la défense de leur pays, mais voulaient se battre contre lui, furent mis à mort.</div></div><div class="verse-container"><div class="tahitien">10 ’E nō reira, e mea ti’a roa ’ia ha’apa’o-māite-hia taua ture ra nō te maita’i o tō rātou fenua ; ’oia ïa, ’e ’o rātou ’o tei ’itehia ē ’ua huna i tō rātou ti’amāra’a, ’ua taparahi-vave-hia ïa rātou mai te au i te ture.</div><div class="francais">10 Et ainsi, il devint nécessaire que cette loi fût observée strictement pour la sécurité de leur pays ; oui, et quiconque était surpris à nier leur liberté était rapidement exécuté selon la loi.</div></div><div class="verse-container"><div class="tahitien">11 ’E ’o te hope’a te reira nō te toru ’ahuru o te matahiti nō te fa’aterera’a a te mau ha’avā i ni’a i te mau ta’ata o Nephi ; ’e ’ua fa’atupu Moroni e Pahorana i te hau i ni’a i te fenua ra nō Zarahemela, i rotopū i tō rāua mau ta’ata ; ’e ’ua ha’apohe ho’i i te mau ta’ata ato’a ’o tei ’ore i ha’apa’o maita’i i te parau nō te ti’amāra’a.</div><div class="francais">11 Et ainsi finit la trentième année du règne des juges sur le peuple de Néphi, Moroni et Pahoran ayant fait de nouveau régner la paix au pays de Zarahemla, parmi leur propre peuple, ayant infligé la mort à tous ceux qui n’étaient pas fidèles à la cause de la liberté.</div></div><div class="verse-container"><div class="tahitien">12 ’E i muri a’era, ’ia tae a’era i te ha’amatara’a nō te toru ’ahuru ’e ma hō’ē o te matahiti nō te fa’aterera’a a te mau ha’avā i ni’a i te mau ta’ata o Nephi, ’ua fa’atae vave atu ra Moroni i te mā’a, ’e ’oia ato’a i te tahi nu’u fa’ehau, e ono tauatini ta’ata, ’ia Helamana ra, nō te tauturu iāna ’ia tāpe’a noa i taua pae o te fenua ra.</div><div class="francais">12 Et il arriva qu’au commencement de la trente et unième année du règne des juges sur le peuple de Néphi, Moroni fit immédiatement envoyer des provisions et fit aussi envoyer une armée de six mille hommes à Hélaman pour l’aider à conserver cette partie du pays.</div></div><div class="verse-container"><div class="tahitien">13 ’E ’ua tono ato’a atu ra ’oia i te tahi nu’u fa’ehau, e ono tauatini ta’ata, ’e ’ua hāpono ato’a atu i te mā’a e nava’i nā te mau nu’u fa’ehau o Lehi ’e Teanekuma. ’E i muri a’era, ’ua nā-reira-hia nō te pāruru i te fenua i te mau ’āti Lamana.</div><div class="francais">13 Et il fit aussi envoyer une armée de six mille hommes, avec une quantité suffisante de nourriture, aux armées de Léhi et de Téancum. Et il arriva que cela se fit pour fortifier le pays contre les Lamanites.</div></div><div class="verse-container"><div class="tahitien">14 ’E i muri a’era, ’ua vaiiho Moroni rāua ’o Pahorana i te tahi pupu ta’ata rahi i te fenua ra nō Zarahemela, ’e ’ua haere atu ra ’e te tahi pupu ta’ata rahi i te fenua ra nō Nephiha, nō te mea ’ua ’ōpua rāua ’ia ha’amou i te mau ’āti Lamana i roto i taua ’oire ra.</div><div class="francais">14 Et il arriva que Moroni et Pahoran, laissant un important corps de troupes au pays de Zarahemla, entreprirent leur marche, avec un important corps de troupes, vers le pays de Néphihah, décidés à chasser les Lamanites de cette ville.</div></div><div class="verse-container"><div class="tahitien">15 ’E i muri a’era, ’a haere atu ai rātou i taua fenua ra, ’ua haru ihora rātou i te tahi pupu ta’ata rahi o te mau ’āti Lamana, ’e ’ua taparahi ihora e rave rahi i rotopū ia rātou, ’e ’ua haru ho’i i tā rātou mau mā’a ’e tā rātou mau mauha’a tama’i.</div><div class="francais">15 Et il arriva qu’en marchant vers le pays, ils prirent un important corps de troupes d’entre les Lamanites, et en tuèrent beaucoup, et prirent leurs provisions et leurs armes de guerre.</div></div><div class="verse-container"><div class="tahitien">16 ’E i muri a’era, i muri iho i tō rātou harura’a i te mau ’āti Lamana, ’ua tītau atu ra rātou i taua mau ’āti Lamana ra ’ia fa’aoti i te hō’ē fafaura’a ē, e ’ore roa rātou e rave fa’ahou i tā rātou mau mauha’a tama’i nō te ’aro mai i te mau ’āti Nephi.</div><div class="francais">16 Et il arriva que lorsqu’ils les eurent pris, ils leur firent conclure l’alliance qu’ils ne prendraient plus leurs armes de guerre contre les Néphites.</div></div><div class="verse-container"><div class="tahitien">17 ’E i muri iho i tō rātou fa’aotira’a i taua fafaura’a ra, ’ua tonohia atu ra rātou ’ia pārahi i rotopū i te mau ta’ata o Amona, ’e ’ua fātata i te maha tauatini ’o tei ’ore i taparahihia.</div><div class="francais">17 Et lorsqu’ils eurent conclu cette alliance, ils les envoyèrent demeurer avec le peuple d’Ammon, et ils étaient au nombre d’environ quatre mille hommes à ne pas avoir été tués.</div></div><div class="verse-container"><div class="tahitien">18 ’E i muri a’era, i muri iho i tō rātou fa’ahaerera’a atu i te mau ’āti Lamana, ’ua ha’amata fa’ahou ihora rātou i tō rātou tere i te fenua ra nō Nephiha. ’E i muri a’era, ’ia tae a’era rātou i te ’oire ra nō Nephiha, ’ua fa’ati’a ihora rātou i tō rātou mau ti’ahapa i ni’a i te mau fenua pāpū ra o Nephiha, tei fātata atu i te ’oire ra nō Nephiha.</div><div class="francais">18 Et il arriva que lorsqu’ils les eurent renvoyés, ils poursuivirent leur marche vers le pays de Néphihah. Et il arriva que lorsqu’ils furent arrivés à la ville de Néphihah, ils dressèrent leurs tentes dans les plaines de Néphihah, qui sont proches de la ville de Néphihah.</div></div><div class="verse-container"><div class="tahitien">19 I teienei, ’ua hina’aro roa Moroni ’ia haere mai te mau ’āti Lamana i rāpae nō te ’aro mai ia rātou i ni’a i te mau fenua pāpū ; ’āre’a rā nō te mea ’ua ’ite mai te mau ’āti Lamana i tō rātou itoito rahi, ’e ’ua ’ite mai ho’i i tō rātou rahi, nō reira ’ua mata’u ihora rātou ’ia haere mai i rāpae nō te ’aro ia rātou ; ’e nō reira ’aita rātou i haere mai nō te ’aro ia rātou i taua mahana ra.</div><div class="francais">19 Or, Moroni désirait que les Lamanites sortent leur livrer bataille dans les plaines ; mais les Lamanites, connaissant leur courage extrêmement grand et voyant la grandeur de leur nombre, n’osèrent donc pas sortir contre eux ; c’est pourquoi ils ne livrèrent pas bataille ce jour-là.</div></div><div class="verse-container"><div class="tahitien">20 ’E ’ia tae mai ra te pō, ’ua haere atu ra Moroni i te taime pōiri roa nō te pō, e pa’uma a’era i ni’a iho i te patu nō te tāmoemoe ē tei hea te pae o te ’oire i pūhapahia e te mau ’āti Lamana ’e tō rātou nu’u fa’ehau.</div><div class="francais">20 Et lorsque vint la nuit, Moroni s’avança dans les ténèbres de la nuit, et monta au sommet du mur pour découvrir dans quelle partie de la ville les Lamanites campaient avec leur armée.</div></div><div class="verse-container"><div class="tahitien">21 ’E i muri a’era, tē pārahi ra rātou i te pae nō te hiti’a o te rā, fātata i te ’ūputa ; ’e ’ua vare’ahia rātou pā’āto’a i te ta’oto. ’E i teienei ’ua ho’i mai ra Moroni i tōna ra nu’u fa’ehau, ’e ’ua fa’aue atu ra ia rātou ’ia fa’aineine ’oi’oi i te tahi mau taura pa’ari ’e te tahi mau ’ē’a, ’e ’ia tu’uhia atu te reira mai ni’a atu i te patu i te pae roto o te patu.</div><div class="francais">21 Et il arriva qu’ils étaient à l’est, près de l’entrée ; et ils étaient tous endormis. Et alors, Moroni retourna auprès de son armée, et leur fit préparer en hâte de fortes cordes et des échelles qu’ils feraient descendre du sommet du mur vers l’intérieur du mur.</div></div><div class="verse-container"><div class="tahitien">22 ’E i muri a’era, ’ua fa’aue atu ra Moroni i tōna mau ta’ata ’ia haere atu rātou, ’e ’ia pa’uma i ni’a i te patu, ’e ’ia ha’apou ia rātou i raro i te pae o te ’oire, ’oia ïa, i te pae tō’o’a o te rā, i te vāhi ’aita i pūhapahia e te mau ’āti Lamana ’e tō rātou ra mau nu’u fa’ehau.</div><div class="francais">22 Et il arriva que Moroni fit avancer ses hommes, et les fit monter au sommet du mur et descendre dans cette partie de la ville, oui, à l’ouest, où les Lamanites ne campaient pas avec leurs armées.</div></div><div class="verse-container"><div class="tahitien">23 ’E i muri a’era, ’ua tu’uhia rātou pā’āto’a i raro i roto i te ’oire i te pō, ma te fa’a’ohipa i tā rātou mau taura pa’ari ’e tā rātou mau ’ē’a ; ’e nō reira ’ia tae a’era i te ao tei roto mai rātou pā’āto’a i te patu o taua ’oire ra.</div><div class="francais">23 Et il arriva qu’ils se laissèrent tous descendre dans la ville pendant la nuit, à l’aide de leurs fortes cordes et de leurs échelles ; ainsi, lorsque le matin arriva, ils étaient tous dans les murs de la ville.</div></div><div class="verse-container"><div class="tahitien">24 ’E i teienei, ’ia ara a’era te mau ’āti Lamana, ’e ’ia ’ite atu rātou i te mau nu’u fa’ehau o Moroni i roto i te ’āua, ’ua mata’u roa ihora rātou, ’e nō reira ho’i ’ua horo atu ra rātou i rāpae nā roto i te ’ūputa.</div><div class="francais">24 Et alors, quand les Lamanites s’éveillèrent et virent que les armées de Moroni étaient dans les murs, ils furent extrêmement effrayés, de sorte qu’ils s’enfuirent par le passage.</div></div><div class="verse-container"><div class="tahitien">25 ’E i teienei, ’ia ’ite a’era Moroni ē, tē horo ’ē atu ra rātou mai mua atu iāna, ’ua fa’aue atu ra ’oia i tōna mau ta’ata ’ia haere e ’aro ia rātou, ’e ’ua taparahi ia rātou e rave rahi, ’e ’ua ha’a’ati i te tahi pae e rave rahi, ’e ’ua haru ia rātou ’ei feiā mau-’āuri ; ’e ’ua horo atu ra te toe’a i te fenua ra nō Moroni, i te mau fenua i te hiti nō te pae tahatai.</div><div class="francais">25 Et alors, quand Moroni vit qu’ils fuyaient devant lui, il fit avancer ses hommes contre eux, et en tua beaucoup, et en encercla beaucoup d’autres, et les fit prisonniers ; et le reste d’entre eux s’enfuit au pays de Moroni, qui était dans les régions frontières près du bord de la mer.</div></div><div class="verse-container"><div class="tahitien">26 ’E ’ua nā reira Moroni rāua ’o Pahorana i te haru mai i taua ’oire ra nō Nephiha, ’e ’aita roa te hō’ē ta’ata i pohe ; ’e e rave rahi ho’i tō te mau ’āti Lamana i taparahihia.</div><div class="francais">26 C’est ainsi que Moroni et Pahoran avaient pris possession de la ville de Néphihah sans perdre une seule âme ; et il en eut beaucoup parmi les Lamanites qui furent tués.</div></div><div class="verse-container"><div class="tahitien">27 I teienei, e rave rahi feiā mau-’āuri ’āti Lamana tei hina’aro ’ia ’āmui atu i te mau ta’ata o Amona ’e ’ia riro ’ei feiā ti’amā.</div><div class="francais">27 Or, il arriva que beaucoup de Lamanites qui étaient prisonniers désirèrent se joindre au peuple d’Ammon et devenir un peuple libre.</div></div><div class="verse-container"><div class="tahitien">28 ’E i muri a’era, te mau ta’ata ato’a e rave rahi ’o tei hina’aro, ’ua fa’ati’ahia atu te reira mai te au i tō rātou mau hina’aro.</div><div class="francais">28 Et il arriva qu’à tous ceux qui le désiraient, il leur fut accordé selon leur désir.</div></div><div class="verse-container"><div class="tahitien">29 Nō reira, ’ua ’āmui atu te feiā mau-’āuri o te mau ’āti Lamana ato’a i te mau ta’ata o Amona, ’e ’ua ha’amata ihora rātou i te rave i te ’ohipa ma te itoito rahi, i te fa’aineinera’a i te repo, i te fa’atupura’a i te mau huru sītona ato’a, ’e te fa’a’amura’a i te mau huru nana māmoe ato’a ’e te mau huru nana pua’atoro ato’a ; ’e nō reira, ’ua fa’aitihia ïa te hōpoi’a rahi i ni’a i te mau ’āti Nephi, ’oia ïa, ’ua fa’aitihia tā rātou hōpoi’a nō ni’a i te feiā mau-’āuri o te mau ’āti Lamana.</div><div class="francais">29 C’est pourquoi, tous les prisonniers lamanites se joignirent au peuple d’Ammon et commencèrent à travailler extrêmement, cultivant le sol, produisant toutes sortes de grains et des troupeaux de gros et de petit bétail de toute espèce ; et ainsi les Néphites furent soulagés d’un grand fardeau ; oui, de sorte qu’ils furent soulagés de tous les prisonniers lamanites.</div></div><div class="verse-container"><div class="tahitien">30 I teienei, i muri a’era, i muri iho i tō Moroni ravera’a mai i te ’oire ra nō Nephiha, ’e i muri iho i tōna ravera’a mai i te feiā mau-’āuri e rave rahi, ’o tei fa’aiti roa ho’i i te mau nu’u fa’ehau o te mau ’āti Lamana, ’e i muri iho i tōna fāri’ira’a mai i te mau ’āti Nephi e rave rahi ’o tei hōpoihia ’ei feiā mau-’āuri, ’e ’o tei ha’apūai i te nu’u fa’ehau o Moroni ; nō reira ’ua haere atu ra Moroni mai te fenua ra nō Nephiha ē tae atu i te fenua ra nō Lehi.</div><div class="francais">30 Or, il arriva qu’après avoir pris possession de la ville de Néphihah, avoir fait beaucoup de prisonniers, ce qui réduisit extrêmement les armées des Lamanites, et avoir regagné un grand nombre de Néphites qui avaient été faits prisonniers, ce qui fortifia extrêmement son armée, Moroni alla du pays de Néphihah au pays de Léhi.</div></div><div class="verse-container"><div class="tahitien">31 ’E i muri a’era, ’ia ’ite a’era te mau ’āti Lamana ia Moroni i te haerera’a mai e ’aro ia rātou, ’ua mata’u fa’ahou ihora rātou ’e ’ua horo ’ē atu ra mai mua atu i te nu’u fa’ehau o Moroni.</div><div class="francais">31 Et il arriva que lorsque les Lamanites virent que Moroni venait contre eux, ils eurent de nouveau peur et s’enfuirent devant son armée.</div></div><div class="verse-container"><div class="tahitien">32 ’E i muri a’era, ’ua a’ua’u atu ra Moroni ’e tōna nu’u fa’ehau ia rātou i terā ’oire ’e i terā ’oire, ē tae noa atu ’ua fārereihia mai rātou e Lehi rāua ’o Teanekuma ; ’e ’ua horo ’ē atu ra te mau ’āti Lamana mai mua atu ia Lehi rāua ’oTeanekuma i te mau ’ōti’a i te pae tahatai, ē tae roa atu ra i te fenua ra nō Moroni.</div><div class="francais">32 Et il arriva que Moroni et son armée les poursuivirent de ville en ville, jusqu’à ce qu’ils rencontrent Léhi et Téancum, et les Lamanites s’enfuirent devant Léhi et Téancum en descendant dans les zones frontières près du bord de la mer, jusqu’à ce qu’ils arrivent au pays de Moroni.</div></div><div class="verse-container"><div class="tahitien">33 ’E ’ua ha’aputuputuhia te mau nu’u fa’ehau o te mau ’āti Lamana i te vāhi hō’ē, ’e nō reira ho’i ’ua riro rātou pā’āto’a ’ei nu’u fa’ehau hō’ē i te fenua ra nō Moroni. I teienei tei rotopū ato’a ho’i ia rātou te ari’i o te mau ’āti Lamana, ’o Amorona.</div><div class="francais">33 Et les armées des Lamanites étaient toutes rassemblées, de sorte qu’elles étaient toutes en un seul corps au pays de Moroni. Or, Ammoron, le roi des Lamanites, était aussi avec elles.</div></div><div class="verse-container"><div class="tahitien">34 ’E i muri a’era, ’ua pūhapa ihora Moroni, ’e Lehi, ’e Teanekuma ’e tō rātou mau nu’u fa’ehau ato’a ē ’ati noa a’e te fenua i te hiti nō te fenua ra nō Moroni, ’e nō reira ho’i ’ua ha’a’atihia te mau ’āti Lamana i te mau fenua i te hiti nō te mēdēbara i te pae apato’a ’e i te mau fenua ho’i i te hiti nō te mēdēbara i te pae nō te hiti’a o te rā.</div><div class="francais">34 Et il arriva que Moroni, et Léhi, et Téancum campèrent avec leurs armées alentour dans les régions frontières du pays de Moroni, de sorte que les Lamanites étaient encerclés dans les régions frontières par le désert au sud et dans les régions frontières par le désert à l’est.</div></div><div class="verse-container"><div class="tahitien">35 ’E ’ua nā reira rātou i te pūhapa i taua pō ra. Inaha ho’i, ’ua rohirohi te mau ’āti Nephi ’e te mau ’āti Lamana ato’a nō te maoro o tō rātou tere ; nō reira, ’aita rātou i fa’atupu i te rāmā i taua pō ra, maori rā ’o Teanekuma ; ’e ’ua riri roa ho’i ’oia ia Amorona, ’e nō reira ho’i ’ua mana’o ihora ’oia ē, nā Amorona ’e ’Amalikia, tōna taea’e, i fa’atupu i taua ’arora’a rahi ’e te maoro i rotopū ia rātou ’e te mau ’āti Lamana, ’o te reira ho’i te tumu nō te ’arora’a rahi ’e te ha’amani’ira’a toto, ’oia ïa, ’e te o’e rahi ho’i.</div><div class="francais">35 Et ainsi, ils campèrent pour la nuit. Car voici, les Néphites et les Lamanites aussi étaient las à cause de la longueur de la marche ; c’est pourquoi ils ne décidèrent d’aucun stratagème pendant la nuit, si ce n’est Téancum ; car il était extrêmement en colère contre Ammoron, étant donné qu’il considérait qu’Ammoron, et Amalickiah, son frère, avaient été la cause de cette grande et interminable guerre entre eux et les Lamanites, ce qui avait été la cause d’une telle guerre et d’une telle effusion de sang, oui, et d’une telle famine.</div></div><div class="verse-container"><div class="tahitien">36 ’E i muri a’era, ’ua haere atu ra Teanekuma ma tōna riri rahi i roto i te pūhapara’a o te mau ’āti Lamana, ’e ’ua tu’u ihora iāna iho i raro nā ni’a mai i te mau patu o te ’oire. ’E ’ua haere atu ra ’oia ma te taura i terā vāhi ’e i terā vāhi, ’e ’ua ’itehia a’era iāna te ari’i, ’e ’ua pātia atu ra iāna i te tāvero, ’e ’ua puta ’oia i te vāhi fātata i te māfatu. Inaha rā, ’ua fa’aara te ari’i i tōna mau tāvini nā mua ’oia i pohe ai, ’e nō reira ho’i ’ua a’ua’u atu rātou ia Teanekuma, ’e ’ua taparahi ihora iāna.</div><div class="francais">36 Et il arriva que Téancum, dans sa colère, entra dans le camp des Lamanites et se laissa descendre par-dessus les murs de la ville. Et il s’avança avec une corde, de lieu en lieu, de sorte qu’il trouva le roi ; et il lui lança un javelot, qui le perça près du cœur. Mais voici, le roi éveilla ses serviteurs avant de mourir, de sorte qu’ils poursuivirent Téancum et le tuèrent.</div></div><div class="verse-container"><div class="tahitien">37 I teienei, i muri a’era, ’ia ’ite a’era Lehi ’e Moroni ē ’ua pohe roa Teanekuma, ’ua ’oto roa rāua ; inaha ho’i, e ta’ata teie ’o tei ’aro māite nō tōna nūna’a, ’oia ïa, e hoa mau ’oia nō te ti’amāra’a ; ’e ’ua fāri’i ’oia e rave rahi mau ’ati rahi. Inaha rā, ’ua pohe ’oia, ’e i haere na ho’i ’oia nā te ’ē’a o te ao ato’a nei.</div><div class="francais">37 Alors, il arriva que lorsque Léhi et Moroni surent que Téancum était mort, ils furent extrêmement attristés ; car voici, il avait été un homme qui s’était vaillamment battu pour son pays, oui, un véritable ami de la liberté ; et il avait souffert un très grand nombre d’afflictions extrêmement cruelles. Mais voici, il était mort et était allé où va tout ce qui est terrestre.</div></div><div class="verse-container"><div class="tahitien">38 I teienei, i muri a’era, ’ua haere atu ra Moroni i te po’ipo’i a’e nō te ’aro atu i te mau ’āti Lamana, ’e nō reira ho’i ’ua taparahi ia rātou e rave rahi ; ’e ’ua ti’avaru atu ho’i ia rātou i rāpae i taua fenua ra ; ’e ’ua horo ’ē atu ra rātou, ’e ’aita a’era rātou i ho’i fa’ahou mai nō te ’aro i te mau ’āti Nephi.</div><div class="francais">38 Alors, il arriva que Moroni se mit en marche, le matin, et tomba sur les Lamanites, de sorte qu’ils les tuèrent en un grand massacre ; et ils les chassèrent du pays ; et ils s’enfuirent, au point qu’ils ne revinrent pas, en ce temps-là, contre les Néphites.</div></div><div class="verse-container"><div class="tahitien">39 ’E ’o te hope’a te reira nō te toru ’ahuru ’e ma hō’ē matahiti nō te fa’aterera’a a te mau ha’avā i ni’a i te mau ta’ata o Nephi ; ’e nō reira ’ua vai noa te mau tama’i, ’e te mau ha’amani’ira’a toto, ’e te o’e, ’e te ’ati, nō te ārea e rave rahi matahiti te maoro.</div><div class="francais">39 Et ainsi finit la trente et unième année du règne des juges sur le peuple de Néphi ; et ainsi, ils avaient eu des guerres, et des effusions de sang, et des famines, et des afflictions pendant de nombreuses années.</div></div><div class="verse-container"><div class="tahitien">40 ’E ’ua tupu ho’i te mau taparahira’a ta’ata, te mau mārōra’a, ’e te mau ’āmahamahara’a, ’e te mau huru ’ohipa ’ī’ino ato’a i rotopū i te mau ta’ata o Nephi ; ’āre’a rā nō te parauti’a, ’oia ïa, te mau pure a te feiā parauti’a, ’ua fa’aorahia ïa rātou.</div><div class="francais">40 Et il avait eu des meurtres, et des querelles, et des dissensions, et toutes sortes d’iniquités parmi le peuple de Néphi ; néanmoins, pour l’amour des justes, oui, à cause des prières des justes, ils furent épargnés.</div></div><div class="verse-container"><div class="tahitien">41 Inaha rā, nō te maoro rahi o te ’arora’a i rotopū i te mau ’āti Nephi ’e te mau ’āti Lamana, e rave rahi tei fa’a’eta’eta i tō rātou ’ā’au, nō te maoro rahi o te ’arora’a ; ’e e rave rahi tei fa’aha’eha’ahia nō tō rātou mau ’ati, ’e nō reira ho’i ’ua fa’aha’eha’a rātou ia rātou iho i mua i te Atua, ma te ha’eha’a rahi roa.</div><div class="francais">41 Mais voici, à cause de la durée extrêmement longue de la guerre entre les Néphites et les Lamanites, beaucoup s’étaient endurcis, à cause de la durée extrêmement longue de la guerre ; et beaucoup furent adoucis à cause de leurs afflictions, de sorte qu’ils s’humilièrent devant Dieu dans les profondeurs de l’humilité.</div></div><div class="verse-container"><div class="tahitien">42 ’E i muri a’era, i muri iho i tō Moroni ha’apa’arira’a i taua mau tufa’a nō te fenua i te pae fātata atu i te mau ’āti Lamana, ē tae noa atu ’ua pa’ari maita’i te reira, ’ua ho’i mai ra ’oia i te ’oire ra nō Zarahemela ; ’e ’ua ho’i ato’a mai ra Helamana i tōna ra fenua ’āi’a ; ’e ’ua tupu fa’ahou te hau i rotopū i te mau ta’ata o Nephi.</div><div class="francais">42 Et il arriva que lorsqu’il eut fortifié les parties du pays qui étaient les plus exposées aux Lamanites, jusqu’à ce qu’elles fussent suffisamment fortes, Moroni retourna à la ville de Zarahemla ; et Hélaman retourna aussi au lieu de son héritage ; et la paix régna une fois de plus parmi le peuple de Néphi.</div></div><div class="verse-container"><div class="tahitien">43 ’E ’ua hōro’a atu ra Moroni i te fa’aterera’a o te mau nu’u fa’ehau i roto i te rima o tāna tamaiti, ’o Moroniha tōna i’oa ; ’e ’ua ho’i mai ra ’oia i tōna ihora ’utuāfare ’ia ti’a iāna ’ia ora noa i te toe’a o tōna pu’e mahana i roto i te hau.</div><div class="francais">43 Et Moroni remit le commandement de ses armées entre les mains de son fils, dont le nom était Moronihah ; et il se retira dans sa maison, afin de passer le reste de ses jours en paix.</div></div><div class="verse-container"><div class="tahitien">44 ’E ’ua ho’i mai ra ho’i Pahorana i ni’a i tōna pārahira’a ha’avāra’a ; ’e ’ua ha’amata fa’ahou Helamana i te a’o i te parau a te Atua i te mau ta’ata ; nō te mau ’arora’a e rave rahi ’e te mau mārōra’a e rave rahi ’ua ti’a roa ’ia fa’atupu-fa’ahou-hia te fa’a’āfarora’a i roto i te ’ēkālesia.</div><div class="francais">44 Et Pahoran retourna au siège du jugement ; et Hélaman entreprit de nouveau de prêcher au peuple la parole de Dieu, car à cause de tant de guerres et de querelles, il était devenu nécessaire de remettre de l’ordre dans l’Église.</div></div><div class="verse-container"><div class="tahitien">45 Nō reira, ’ua haere atu Helamana ’e tōna mau taea’e, ’e ’ua a’o atu i te parau a te Atua ma te mana rahi, i te fa’a’ite-pāpū-ra’a atu i te mau ta’ata e rave rahi nō ni’a i tā rātou mau ’ohipa ’ī’ino, ’e ’ua tātarahapa ihora rātou i tā rātou mau hara, ’e ’ua bāpetizohia ho’i i te Fatu tō rātou Atua.</div><div class="francais">45 C’est pourquoi, Hélaman et ses frères allèrent annoncer la parole de Dieu avec beaucoup de puissance, au point de convaincre beaucoup de gens de leur méchanceté, ce qui les amena à se repentir de leurs péchés et à être baptisés pour le Seigneur, leur Dieu.</div></div><div class="verse-container"><div class="tahitien">46 ’E i muri a’era, ’ua fa’ati’a-fa’ahou-hia te ’ēkālesia a te Atua ē ’ati noa a’e te fenua.</div><div class="francais">46 Et il arriva qu’ils établirent de nouveau l’Église de Dieu dans tout le pays.</div></div><div class="verse-container"><div class="tahitien">47 ’Oia ïa, ’e ’ua ravehia te mau arata’ira’a nō ni’a i te mau ture. ’E ’ua mā’itihia tō rātou mau ha’avā, ’e tō rātou mau ha’avā rahi.</div><div class="francais">47 Oui, et des règlements furent faits concernant la loi. Et leurs juges et leurs grands juges furent choisis.</div></div><div class="verse-container"><div class="tahitien">48 ’E ’ua ha’amata ihora te mau ta’ata o Nephi i te manuia fa’ahou i ni’a i te fenua, ’e ’ua ha’amata rātou i te tupu i te rahi ’e ’ia riro fa’ahou ’ei feiā pūai roa i ni’a i te fenua. ’E ’ua riro ho’i rātou ’ei feiā tao’a rahi roa.</div><div class="francais">48 Et le peuple de Néphi recommença à prospérer dans le pays et commença à se multiplier et à redevenir extrêmement fort dans le pays. Et ils commencèrent à devenir extrêmement riches.</div></div><div class="verse-container"><div class="tahitien">49 ’E noa atu ā tā rātou mau tao’a rahi, ’e ’aore rā tō rātou pūai, ’e ’aore rā tō rātou manuia, ’aita roa rātou i fa’ateiteihia i te te’ote’o o tō rātou ’ā’au ; ’e ’aita ho’i rātou i tāere i te ha’amana’o i te Fatu tō rātou Atua ; ’āre’a rā ’ua fa’aha’eha’a māite rātou ia rātou iho i mua iāna.</div><div class="francais">49 Mais malgré leur richesse, ou leur force, ou leur prospérité, ils n’étaient pas enflés dans l’orgueil de leurs yeux ; ils n’étaient pas non plus lents à se souvenir du Seigneur, leur Dieu, mais ils s’humiliaient extrêmement devant lui.</div></div><div class="verse-container"><div class="tahitien">50 ’Oia ïa, ’ua ha’amana’o rātou i te mau mea rahi tā te Fatu i rave nō rātou, ’oia ho’i, ’ua fa’aora ’oia ia rātou i te pohe, ’e i te fa’atītīra’a, ’e i te fare tāpe’ara’a, ’e i te mau huru ’ati ato’a, ’e ’ua fa’aora ho’i ’oia ia rātou i te rima o tō rātou mau ’enemi.</div><div class="francais">50 Oui, ils se souvenaient des grandes choses que le Seigneur avait faites pour eux, de ce qu’il les avait délivrés de la mort, et des liens, et des prisons, et de toutes sortes d’afflictions, et de ce qu’il les avait délivrés des mains de leurs ennemis.</div></div><div class="verse-container"><div class="tahitien">51 ’E ’ua pure tāmau noa rātou i te Fatu tō rātou Atua, ’e nō reira ho’i ’ua ha’amaita’i mai te Fatu ia rātou, mai te au i tāna parau, ’e nō reira ’ua pūai roa rātou ’e ’ua manuia ho’i i ni’a i te fenua.</div><div class="francais">51 Et ils priaient continuellement le Seigneur, leur Dieu, de sorte que le Seigneur les bénit selon sa parole, de sorte qu’ils devinrent forts et prospérèrent dans le pays.</div></div><div class="verse-container"><div class="tahitien">52 ’E i muri a’era, ’ua oti teie mau mea ato’a i te ravehia. ’E ’ua pohe atu ra Helamana i te toru ’ahuru ’e ma pae o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">52 Et il arriva que toutes ces choses se firent. Et Hélaman mourut la trente-cinquième année du règne des juges sur le peuple de Néphi.</div></div>
        <div class="verse-container introduction"><div class="tahitien">Te ’ā’amu o te mau ta’ata o Nephi, ’e tā rātou mau tama’i ’e te mau mārōra’a, i te mau mahana o Helamana, mai te au i te pāpa’a parau a Helamana, ’o tāna i pāpa’i i tōna ra mau mahana.</div><div class="francais">Shiblon et plus tard Hélaman prennent possession des annales sacrées — Beaucoup de Néphites voyagent jusqu’au pays situé du côté du nord — Hagoth construit des navires qui font voile sur la mer de l’ouest — Moronihah bat les Lamanites au cours d’une bataille. Vers 56–52 av. J.-C.</div></div>
        <nav class="chapter-nav">
            <a href="chapter_9_61.html">Chapitre précédent</a> | 
            <a href="chapter_9_63.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
