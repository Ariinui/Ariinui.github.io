
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 63</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Alma</h1>
            <h2>Alma Chapitre 63</h2>
            <div class="verse-container"><div class="tahitien">1 ’E i muri a’era, i te ha’amatara’a nō te toru ’ahuru ’e ma ono o te matahiti nō te fa’aterera’a a te mau ha’avā i ni’a i te mau ta’ata o Nephi, ’ua rave ihora Sibelona i taua mau mea mo’a ra ’o tā Alama i hōro’a atu ia Helamana.</div><div class="francais">1 Et il arriva qu’au commencement de la trente-sixième année du règne des juges sur le peuple de Néphi, Shiblon prit possession des objets sacrés qui avaient été remis par Alma à Hélaman.</div></div><div class="verse-container"><div class="tahitien">2 ’E e ta’ata parauti’a ho’i ’oia, ’e ’ua haere ’oia ma te parauti’a i mua i te Atua ; ’e ’ua tāmau māite ’oia i te ha’apa’o i te ’ohipa maita’i, i te ha’apa’o i te mau fa’auera’a a te Fatu tōna Atua ; ’e ’ua nā reira ato’a tōna ra taea’e.</div><div class="francais">2 Et c’était un homme juste, et il marchait en droiture devant Dieu ; et il s’appliquait à faire continuellement le bien, à garder les commandements du Seigneur, son Dieu ; et son frère aussi.</div></div><div class="verse-container"><div class="tahitien">3 ’E i muri a’era, ’ua pohe ato’a ihora Moroni. ’E ’o te hope’a te reira nō te toru ’ahuru ’e ma ono o te matahiti nō te fa’aterera’a a te mau ha’avā.</div><div class="francais">3 Et il arriva que Moroni mourut aussi. Et ainsi finit la trente-sixième année du règne des juges.</div></div><div class="verse-container"><div class="tahitien">4 ’E i muri a’era, ’ia tae a’era i te toru ’ahuru ’e ma hitu o te matahiti nō te fa’aterera’a a te mau ha’avā, tē vai ra te hō’ē pupu ta’ata rahi roa, ’oia ho’i e pae tauatini ’e e maha hānere tāne, ’e tā rātou mau vahine ’e tā rātou mau tamari’i, ’o tei fa’aru’e mai i te fenua ra nō Zarahemela nō te haere atu i te fenua i te pae apato’erau ra.</div><div class="francais">4 Et il arriva que la trente-septième année du règne des juges, une grande compagnie d’hommes, au nombre de cinq mille quatre cents hommes, avec leurs épouses et leurs enfants, partit du pays de Zarahemla pour aller au pays qui était situé du côté du nord.</div></div><div class="verse-container"><div class="tahitien">5 ’E i muri a’era, e ta’ata tītau ’ite roa ’o Hagota, nō reira ’ua haere atu ra ’oia ’e ’ua hāmani ihora i te hō’ē pahī rahi i te hiti o te fenua ra nō ’Auhune, i pīha’i iho i te fenua ra nō Ano, ’e ’ua tu’u atu ra i te reira i roto i te moana i te pae tō’o’a o te rā, i pīha’i iho i te fenua iti oaoa e tae atu ai i te fenua i te pae apato’erau.</div><div class="francais">5 Et il arriva que Hagoth, homme extrêmement habile, s’en fut construire un navire extrêmement grand dans les régions frontières du pays d’Abondance, près du pays de Désolation, et le lança dans la mer de l’ouest, près de la langue étroite qui menait au pays situé du côté du nord.</div></div><div class="verse-container"><div class="tahitien">6 ’E inaha, e rave rahi ta’ata o te mau ’āti Nephi tei tomo atu i roto, ’e ’ua reva atu ’e te mau mau huru mā’a e rave rahi, ’e e rave rahi ato’a mau vahine ’e mau tamari’i ; ’e ’ua reva atu rātou i tō rātou tere i te pae apato’erau. ’E ’o te hope’a te reira nō te toru ’ahuru ’e ma hitu o te matahiti.</div><div class="francais">6 Et voici, beaucoup de Néphites entrèrent et partirent avec beaucoup de provisions, et aussi beaucoup de femmes et d’enfants ; et ils prirent la direction du nord. Et ainsi finit la trente-septième année.</div></div><div class="verse-container"><div class="tahitien">7 ’E ’ia tae a’era i te toru ’ahuru ’e ma va’u o te matahiti, ’ua hāmani taua ta’ata nei i te tahi atu ā mau pahī. ’E ’ua ho’i mai te pahī mātāmua, ’e ’ua tomo atu e rave rahi atu ā mau ta’ata i roto i te reira ; ’e ’ua rave ato’a rātou i te mau huru mā’a e rave rahi, ’e ’ua tere fa’ahou atu ra i te fenua i te pae apato’erau.</div><div class="francais">7 Et la trente-huitième année, cet homme construisit d’autres navires. Et le premier navire revint aussi, et beaucoup d’autres personnes entrèrent ; et ils prirent aussi beaucoup de provisions et partirent de nouveau vers le pays qui est situé du côté du nord.</div></div><div class="verse-container"><div class="tahitien">8 ’E i muri a’era, ’aita roa te hō’ē parau i fa’aro’o-fa’ahou-hia nō ni’a ia rātou. ’E ’ua mana’o mātou ē, ’ua paremo rātou i roto i te hōhonura’a nō te moana. ’E i muri a’era, ’ua tere fa’ahou atu ra te tahi fa’ahou ā pahī ; ’e te vāhi i haerehia e te reira, ’aita roa mātou i ’ite.</div><div class="francais">8 Et il arriva qu’on n’entendit plus jamais parler d’eux. Et nous pensons qu’ils ont été noyés dans les profondeurs de la mer. Et il arriva qu’un autre navire partit aussi ; et nous ne savons pas où il est allé.</div></div><div class="verse-container"><div class="tahitien">9 ’E i muri a’era, i taua matahiti ra, e rave rahi mau ta’ata i haere atu i te fenua i te pae apato’erau. ’E ’o te hope’a te reira nō te toru ’ahuru ’e ma va’u o te matahiti.</div><div class="francais">9 Et il arriva que, cette année-là, il eut beaucoup de gens qui allèrent dans le pays qui est situé du côté du nord. Et ainsi finit la trente-huitième année.</div></div><div class="verse-container"><div class="tahitien">10 ’E i muri a’era, ’ia tae a’era i te toru ’ahuru ’e ma iva o te matahiti nō te fa’aterera’a a te mau ha’avā, ’ua pohe ato’a ihora Sibelona, ’e ’ua tere atu Korianetona i te fenua i te pae apato’erau nā ni’a i te pahī, nō te hōpoi atu i te mā’a i te mau ta’ata i haere atu i taua fenua ra.</div><div class="francais">10 Et il arriva, la trente-neuvième année du règne des juges, que Shiblon mourut aussi, et Corianton était parti avec un navire vers le pays situé du côté du nord, pour porter des provisions à ceux qui étaient allés dans ce pays.</div></div><div class="verse-container"><div class="tahitien">11 Nō reira e mea ti’a roa ia Sibelona ’ia hōro’a atu i taua mau mea mo’a ra, hou ’oia e pohe ai, i te tamaiti a Helamana, ’o tei pi’ihia o Helamana, ’e ’ua pi’ihia ho’i ’oia i te i’oa o tōna ra metua tāne.</div><div class="francais">11 C’est pourquoi, Shiblon se trouva dans la nécessité de conférer, avant sa mort, ces objets sacrés au fils d’Hélaman, appelé Hélaman, du nom de son père.</div></div><div class="verse-container"><div class="tahitien">12 I teienei, inaha, ’ua pāpa’ihia taua mau ’ō’otira’a ato’a ra ’o tei vai na ia Helamana, ’e ’ua hāponohia atu i rotopū i te mau tamari’i a te ta’ata nei i te mau fenua ē ’ati noa a’e, maori rā taua mau tufa’a i fa’auehia e Alama ē ’eiaha roa ’ia fa’a’itehia.</div><div class="francais">12 Or, voici, toutes ces inscriptions gravées, qui étaient en la possession d’Hélaman, furent écrites et envoyées parmi les enfants des hommes dans tout le pays, sauf les parties qu’Alma avait commandé de ne pas envoyer.</div></div><div class="verse-container"><div class="tahitien">13 ’Āre’a rā, ’ia ha’apa’ohia teie mau mea ’ei mea mo’a e ti’a ai, ’e ’ia hōro’ahia atu i terā u’i ’e i terā u’i ; nō reira, i taua matahiti ra, ’ua hōro’ahia atu te reira ia Helamana, hou te pohera’a o Sibelona.</div><div class="francais">13 Néanmoins, ces choses devaient être tenues pour sacrées, et transmises d’une génération à l’autre ; c’est pourquoi, cette année-là, elles avaient été conférées à Hélaman, avant la mort de Shiblon.</div></div><div class="verse-container"><div class="tahitien">14 ’E i muri a’era, i taua matahiti ra, tē vai ra te tahi mau ta’ata ’ōrurehau ’o tei haere atu i rotopū i te mau ’āti Lamana ; ’e ’ua fa’ati’arepu i te riri i roto ia rātou i te mau ’āti Nephi.</div><div class="francais">14 Et il arriva aussi, cette année-là, qu’il eut quelques dissidents qui étaient passés chez les Lamanites ; et ceux-ci furent de nouveau excités à la colère contre les Néphites.</div></div><div class="verse-container"><div class="tahitien">15 ’E i roto ato’a i taua iho matahiti ra, ’ua haere mai rātou ’e te tahi mau nu’u fa’ehau rahi roa nō te ’aro i te mau ta’ata o Moroniha, ’oia ïa, i te nu’u fa’ehau o Moroniha, ’e ’ua vī rātou ’e ’ua tūra’i-fa’ahou-hia atu rātou i muri i tō rātou ihora mau fenua ma te pau rahi.</div><div class="francais">15 Et aussi, cette même année, ils descendirent avec une nombreuse armée engager contre le peuple de Moronihah, ou contre l’armée de Moronihah, une guerre au cours de laquelle ils furent battus et repoussés dans leurs terres, subissant de lourdes pertes.</div></div><div class="verse-container"><div class="tahitien">16 ’E ’o te hope’a te reira nō te toru ’ahuru ’e ma iva o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">16 Et ainsi finit la trente-neuvième année du règne des juges sur le peuple de Néphi.</div></div><div class="verse-container"><div class="tahitien">17 ’E ’o te hope’a te reira nō te ’ā’amu a Alama, ’e tā tāna ra tamaiti o Helamana, ’e tā Sibelona ato’a ho’i, te tahi ato’a o tāna tamaiti.</div><div class="francais">17 Et ainsi finit le récit d’Alma, et d’Hélaman, son fils, et aussi de Shiblon, qui était son fils.</div></div>
            <div class="verse-container introduction"><div class="tahitien">Te ’ā’amu nō te mau ’āti Nephi. Tā rātou mau tama’i ’e te mau mārōra’a, ’e tā rātou mau ’āmahamahara’a. ’E te mau tohura’a ho’i a te mau peropheta mo’a e rave rahi, hou te taera’a mai o te Mesia, mai te au i te mau pāpa’a parau a Helamana, te tamaiti a Helamana, ’e ’ia au ato’a i te mau pāpa’a parau a tāna mau tamari’i tamāroa ē tae noa atu i te taera’a mai o te Mesia. E rave rahi ato’a te mau ’āti Lamana i fa’afāriuhia mai. Te ’ā’amu nō tō rātou fa’afāriura’ahia mai. Te ’ā’amu nō te parauti’a o te mau ’āti Lamana ’e te mau ’ohipa parauti’a ’ore ’e te mau ’ohipa vi’ivi’i a te mau ’āti Nephi, mai te au i te pāpa’a parau a Helamana ’e tā tāna ra mau tamari’i tamāroa, ē tae roa mai i te taera’a mai o te Mesia, ’e te tahi atu ā ho’i mau parau, ’e ’ua parauhia te reira te buka a Helamana.</div><div class="francais">Histoire des Néphites. Leurs guerres, et leurs querelles, et leurs dissensions. Prophéties de beaucoup de saints prophètes, avant la venue du Christ, selon les annales d’Hélaman, qui était fils d’Hélaman, et aussi selon les annales de ses fils jusqu’à la venue du Christ. Beaucoup de Lamanites sont convertis. Histoire de leur conversion. Histoire de la justice des Lamanites et de la méchanceté et des abominations des Néphites, selon les annales d’Hélaman et de ses fils jusqu’à la venue du Christ, ce qui constitue le livre d’Hélaman. Et ainsi de suite.</div></div>
            <nav class="chapter-nav">
                <a href="chapter_9_62.html">Chapitre précédent</a> | 
                
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
