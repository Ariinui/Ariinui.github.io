
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 22</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 22</h2>
    <div class="verse-container"><div class="tahitien">1 I teienei, ’a ha’api’i noa ai Amona i te mau ta’ata o Lamoni ma te fa’aea ’ore, e ho’i ïa tātou i ni’a i te ’ā’amu o Aarona e tōna ra mau taea’e ; ’oia ho’i i muri iho i tōna fa’aru’era’a mai i te fenua ra nō Midoni, ’ua arata’ihia atu ra ’oia e te Vārua i te fenua ra nō Nephi, e tae atu ra i te fare o te ari’i ’o tē fa’atere ra i te fenua tā’āto’a, ’eiaha rā i te fenua nō Isema’ela ; ’e ’o ’oia ho’i te metua tāne o Lamoni.</div><div class="francais">1 Or, tandis qu’Ammon instruisait ainsi continuellement le peuple de Lamoni, nous allons retourner au récit d’Aaron et de ses frères ; car lorsqu’il eut quitté le pays de Middoni, il fut conduit par l’Esprit au pays de Néphi, à la maison du roi qui régnait sur tout le pays à l’exception du pays d’Ismaël ; et c’était le père de Lamoni.</div></div><div class="verse-container"><div class="tahitien">2 ’E i muri a’era, ’ua haere ti’a atu ra ’oia ’e tōna ra mau taea’e iāna ra i te aora’i o te ari’i, ’e ’ua pi’o ihora ’oia iho i mua i te aro o te ari’i, ’e ’ua parau atu ra iāna : Inaha, e te ari’i ē, e mau taea’e mātou nō Amona, ’o tā ’oe i fa’aora i rāpae i te fare tāpe’ara’a.</div><div class="francais">2 Et il arriva qu’il entra auprès de lui dans le palais du roi, avec ses frères, et se prosterna devant le roi, et lui dit : Voici, ô roi, nous sommes les frères d’Ammon, que tu as délivrés de prison.</div></div><div class="verse-container"><div class="tahitien">3 ’E i teienei, e te ari’i ē, mai te mea e fa’aora noa ’oe ia mātou, e tāvini ïa mātou ia ’oe. ’E ’ua parau mai ra te ari’i ia rātou : ’A ti’a mai i ni’a, ’e e vaiiho noa vau ia ’outou ’ia ora noa, ’e e ’ore roa ho’i au e fa’ati’a ’ia riro ’outou ’ei mau tāvini nō’u ; e ani rā vau ia ’outou ’ia tauturu mai iā’u nei ; ’ua ahoaho ri’i ho’i tō’u nei mana’o nō te here ’e te faufa’a rahi o te mau parau a tō ’oe taea’e ra ’o Amona ; ’e ’ua hina’aro vau ’ia ’ite i te tumu nō te aha ’aita ’oia i haere mai i rāpae i te fenua nō Midoni nā muri ia ’oe.</div><div class="francais">3 Et maintenant, ô roi, si tu veux nous épargner la vie, nous serons tes serviteurs. Et le roi leur dit : Levez-vous, car je vous accorde la vie, et je ne souffrirai pas que vous soyez mes serviteurs ; mais j’insisterai pour que vous m’instruisiez ; car j’ai eu le cœur quelque peu troublé à cause de la générosité et de la grandeur des paroles de votre frère Ammon ; et je désire savoir pourquoi il n’est pas monté de Middoni avec vous.</div></div><div class="verse-container"><div class="tahitien">4 ’E ’ua parau atu ra Aarona i te ari’i : Inaha, ’ua pi’i te Vārua o te Fatu iāna ’ia haere atu i te hō’ē vāhi ’ē ; ’ua reva atu ’oia i te fenua ra nō Isema’ela, nō te ha’api’i atu i te mau ta’ata o Lamoni.</div><div class="francais">4 Et Aaron dit au roi : Voici, l’Esprit du Seigneur l’a appelé ailleurs ; il est allé au pays d’Ismaël, pour instruire le peuple de Lamoni.</div></div><div class="verse-container"><div class="tahitien">5 I teienei, ’ua parau mai ra te ari’i ia rātou : E aha teie tā ’outou i parau iho nei nō ni’a i te Vārua o te Fatu ? Inaha, ’o teie te mea i fa’aahoaho iā’u nei.</div><div class="francais">5 Alors le roi leur dit : Qu’est-ce que vous avez dit là concernant l’Esprit du Seigneur ? Voici, c’est cela qui me trouble.</div></div><div class="verse-container"><div class="tahitien">6 ’E ’oia ato’a, e aha ho’i teie tā Amona i parau a’enei ē—Mai te mea e tātarahapa ’outou, e fa’aorahia ïa ’outou, ’e mai te mea ’aita ’outou e tātarahapa, e ti’avaruhia ïa ’outou ’ia tae i te mahana hope’a ra ?</div><div class="francais">6 Et aussi, qu’est-ce qu’Ammon dit là : Si vous vous repentez, vous serez sauvés, et si vous ne vous repentez pas, vous serez rejetés au dernier jour ?</div></div><div class="verse-container"><div class="tahitien">7 ’E ’ua pāhono atu ra Aarona iāna, ’e nā ’ō atu ra : Tē ti’aturi ra ānei ’oe ē, tē vai ra te hō’ē Atua ? ’E ’ua parau mai ra te ari’i : ’Ua ’ite au ē, tē parau ra te mau ’āti Amaleka ē, tē vai ra te Atua, ’e ’ua fa’ati’a vau ia rātou ’ia patu i te mau fare mo’a, ’ia ti’a ia rātou ’ia ha’aputuputu ia rātou iho nō te ha’amori iāna. ’E i teienei, mai te mea tē parau nei ’oe ē, tē vai ra te hō’ē Atua, inaha, e ti’aturi ïa vau.</div><div class="francais">7 Et Aaron lui répondit et lui dit : Crois-tu qu’il a un Dieu ? Et le roi dit : Je sais que les Amalékites disent qu’il a un Dieu, et je leur ai accordé de construire des sanctuaires, afin de s’assembler pour l’adorer. Et si tu dis maintenant qu’il a un Dieu, voici, je croirai .</div></div><div class="verse-container"><div class="tahitien">8 ’E i teienei, ’ia fa’aro’o a’era Aarona i te reira, ’ua ’oa’oa ihora tōna ’ā’au, ’e ’ua parau atu ra ’oia : Inaha, ’oia mau, mai ia ’oe e te ari’i e ora nei, tē vai mau ra te Atua.</div><div class="francais">8 Et alors, quand Aaron entendit cela, son cœur commença à se réjouir, et il dit : Voici, assurément, comme tu vis, ô roi, il a un Dieu.</div></div><div class="verse-container"><div class="tahitien">9 ’E ’ua parau mai ra te ari’i : ’O te Atua ānei taua Vārua Rahi ra, ’o tei arata’i mai i tō tātou mau metua mai te fenua mai ra mai Ierusalema ?</div><div class="francais">9 Et le roi dit : Dieu est-il ce Grand Esprit qui fait sortir nos pères du pays de Jérusalem ?</div></div><div class="verse-container"><div class="tahitien">10 ’E ’ua parau atu ra Aarona iāna : ’Ē, ’o ’oia ïa taua Vārua Rahi ra, ’e nāna ho’i i hāmani i te mau mea ato’a tō ni’a i te ra’i ’e tō roto i te fenua. Tē ti’aturi ra ānei ’oe i te reira ?</div><div class="francais">10 Et Aaron lui dit : Oui, il est ce Grand Esprit, et il tout créé, tant dans le ciel que sur la terre. Crois-tu cela ?</div></div><div class="verse-container"><div class="tahitien">11 ’E ’ua parau mai ra ’oia : ’Ē, tē ti’aturi nei au ē, nā taua Vārua Rahi ra i hāmani i te mau mea ato’a, ’e tē hina’aro nei au ’ia fa’a’ite mai ’oe i taua mau mea ra, ’e e ti’aturi atu ïa vau i tā ’oe ra mau parau.</div><div class="francais">11 Et il dit : Oui, je crois que le Grand Esprit tout créé, et je désire que tu me parles de toutes ces choses, et je croirai en tes paroles.</div></div><div class="verse-container"><div class="tahitien">12 ’E i muri a’era, ’ia ’ite a’era Aarona ē, e ti’aturi te ari’i i tāna mau parau, ’ua ha’amata atu ra ’oia i te tai’o atu i te mau pāpa’ira’a mo’a i te ari’i nō ni’a i te hāmanira’a o Adamu—e mea nāhea tō te Atua hāmanira’a i te ta’ata ’ia au i tōna iho hōho’a, ’e tō te Atua hōro’ara’a i te mau fa’auera’a iāna, ’e nā roto i te ’ōfatira’a i te ture, ’ua hi’a te ta’ata.</div><div class="francais">12 Et il arriva que lorsqu’il vit que le roi croirait en ses paroles, Aaron commença à partir de la création d’Adam, lisant les Écritures au roi, lui expliquant comment Dieu créa l’homme à son image, et que Dieu lui donna des commandements, et que pour cause de transgression, l’homme était tombé.</div></div><div class="verse-container"><div class="tahitien">13 ’E ’ua ha’amāramarama atu ra Aarona i te mau pāpa’ira’a mo’a iāna, mai te hāmanira’ahia o Adamu, te ha’amāhorahorara’a atu i mua iāna i tō te ta’ata hi’ara’a, ’e tō rātou hina’aro i tō te tino nei ’e ’oia ato’a te ’ōpuara’a nō te fa’aorara’a, ’o tei fa’aineinehia mai te ha’amatara’a mai ā o te ao nei, nā roto i te Mesia, nō te mau ta’ata ato’a e ti’aturi i tōna ra i’oa.</div><div class="francais">13 Et Aaron lui expliqua les Écritures depuis la création d’Adam, lui présentant la chute de l’homme, et son état charnel, et aussi le plan de rédemption qui fut préparé dès la fondation du monde par le Christ pour tous ceux qui croiraient en son nom.</div></div><div class="verse-container"><div class="tahitien">14 ’E mai te taime i hi’a ai te ta’ata nei ’aita roa e ti’a iāna ’ia fāri’i i te faufa’a nōna iho ; ’āre’a rā nā te mau mamae ’e te pohera’a o te Mesia i ha’amatara i tā rātou mau hara, nā roto i te fa’aro’o ’e te tātarahapa, ’e tē vai atu ra ; ’e nāna ho’i i hahae i te mau tā’amu nō te pohe, ’ia ’ore tō te mēnema e rē, ’e ’ia horomi’ihia te tara o te pohe i roto i te ti’aturira’a nō te hanahana ; ’e ’ua ha’amāramarama atu Aarona i teie mau mea ato’a i te ari’i.</div><div class="francais">14 Et puisque l’homme était déchu, il ne pouvait rien mériter par lui-même ; mais les souffrances et la mort du Christ expient ses péchés, par la foi et le repentir, et ainsi de suite ; et il rompt les liens de la mort, de sorte que la tombe n’aura pas de victoire, et que l’aiguillon de la mort sera englouti dans l’espérance de la gloire ; et Aaron expliqua toutes ces choses au roi.</div></div><div class="verse-container"><div class="tahitien">15 ’E i muri a’era, ’ia oti a’era tā Aarona ha’amāramaramara’a atu i teie mau mea iāna, ’ua nā ’ō mai ra te ari’i : E aha tā’u e rave ’ia ti’a iā’u ’ia fāri’i i teie ora mure ’ore ’o tā ’oe e parau nei ? ’Oia ïa, e aha tā’u e rave ’ia ti’a iā’u ’ia fānauhia i te Atua ra, ’e ’ia ’īriti-’ē-hia atu teie nei vārua parauti’a ’ore i rāpae i tō’u nei ’ōuma ’e ’ia fāri’i i tōna ra Vārua, ’ia ti’a iā’u ’ia fa’a’īhia i te ’oa’oa, ’e ’ia ’ore au e ti’avaruhia i te mahana hope’a ra ? Inaha, ’ua parau ato’a mai ra ’oia, e fa’aru’e au i tā’u mau faufa’a ato’a, ’oia ïa, e fa’aru’e au i tō’u nei bāsileia, ’ia roa’a iā’u nei teie ’oa’oa rahi.</div><div class="francais">15 Et il arriva que lorsqu’Aaron lui eut exposé ces choses, le roi dit : Que ferai-je pour avoir cette vie éternelle dont tu as parlé ? Oui, que ferai-je afin de naître de Dieu, ce mauvais esprit ayant été déraciné de mon sein, et de recevoir son Esprit, afin d’être rempli de joie, afin de ne pas être rejeté au dernier jour ? Voici, dit-il, je renoncerai à tout ce que je possède, oui, j’abandonnerai mon royaume pour recevoir cette grande joie.</div></div><div class="verse-container"><div class="tahitien">16 ’Āre’a rā ’ua parau atu ra Aarona iāna : Mai te mea e hina’aro ’oe i teie nei mea, mai te mea e pi’o ’oe i raro i mua i te Atua, ’oia ïa, mai te mea e tātarahapa ’oe i tā ’oe mau hara ato’a, ’e ’ia pi’o i raro i mua i te Atua, ’e ’ia pi’i atu i tōna ra i’oa ma te fa’aro’o, ma te ti’aturi ē e fāri’i ’oe, ’ei reira ïa ’oe e fāri’i ai i te ti’aturira’a tā ’oe i hina’aro.</div><div class="francais">16 Mais Aaron lui dit : Si tu désires cela, si tu te prosternes devant Dieu, oui, si tu te repens de tous tes péchés, et te prosternes devant Dieu, et invoques son nom avec foi, croyant que tu recevras, alors tu recevras l’espérance que tu désires.</div></div><div class="verse-container"><div class="tahitien">17 ’E i muri a’era, ’ia oti a’era tā Aarona paraura’a i teie mau parau, ’ua tu’u ihora te ari’i i tōna turi i raro i mua i te Fatu, ’oia ïa, ’ua tārava ihora ’oia i raro i te repo, ’e ’ua ti’aoro māite atura, i te nā-’ō-ra’a ē :</div><div class="francais">17 Et il arriva que lorsqu’Aaron eut dit ces paroles, le roi se prosterna devant le Seigneur, à genoux ; oui, il se jeta même sur le sol, et cria avec force, disant :</div></div><div class="verse-container"><div class="tahitien">18 E te Atua, ’ua fa’a’ite mai Aarona iā’u nei ē, tē vai ra te Atua ; ’e mai te mea ē tē vai ra te Atua, ’e ’o ’oe taua Atua ra, ’a fa’a’ite mai na ’oe ia ’oe iho iā’u nei, ’e e ha’apae atu vau i tā’u ato’a ra mau hara ’ia ’ite au ia ’oe na, ’e ’ia fa’ati’ahia vau mai te pohe mai, ’e ’ia fa’aorahia i te mahana hope’a ra. ’E i teienei, ’ia fa’aoti a’era te ari’i i teie mau parau, ’ua tā’irihia ihora ’oia, e riro ihora ’oia mai te mea ra ’ua pohe roa.</div><div class="francais">18 Ô Dieu, Aaron m’a dit qu’il a un Dieu ; et s’il a un Dieu, et si tu es Dieu, veuille te faire connaître à moi, et je délaisserai tous mes péchés pour te connaître, et pour être ressuscité des morts, et pour être sauvé au dernier jour. Et alors, quand il eut dit ces paroles, le roi fut frappé comme s’il était mort.</div></div><div class="verse-container"><div class="tahitien">19 ’E i muri a’era, ’ua horo ti’a atu ra tōna ra mau tāvini e fa’a’ite atu ra i te ari’i vahine i te mau mea i tupu i ni’a i te ari’i. ’E ’ua haere ti’a mai ra ’oia i roto i pīha’i iho i te ari’i ; ’e ’ia ’ite ihora ’oia iāna i te tāravara’a mai te mea ra ē, ’ua pohe roa ’oia, ’e ’ia Aarona ’e tōna ra mau taea’e ho’i i te ti’a-noa-ra’a mai te mea ra ē, ’o rātou te tumu nō tōna topara’a i raro, ’ua riri a’era ’oia ia rātou, ’e ’ua fa’aue atu ra i tōna mau tāvini, ’oia ho’i te mau tāvini o te ari’i, ’ia rave ia rātou ’e ’ia taparahi ia rātou.</div><div class="francais">19 Et il arriva que ses serviteurs coururent dire à la reine tout ce qui était arrivé au roi. Et elle entra auprès du roi ; et lorsqu’elle le vit couché comme s’il était mort, et aussi Aaron et ses frères debout comme s’ils avaient été la cause de sa chute, elle fut en colère contre eux, et commanda à ses serviteurs, ou aux serviteurs du roi, de les prendre et de les tuer.</div></div><div class="verse-container"><div class="tahitien">20 I teienei, ’ua ’ite te mau tāvini i te tumu i topa’i te ari’i i raro, nō reira ’ua mata’u rātou ’ia fa’atae atu i tō rātou rima i ni’a ia Aarona e tōna ra mau taea’e ; ’e ’ua ui atu ra rātou i te ari’i vahine, i te nā-’ō-ra’a atu ē : E aha ho’i ’oe i fa’aue mai ai ’ia taparahi mātou i teie mau ta’ata, ’E inaha, ’ua hau te pūai o te hō’ē ’o rātou i tō mātou ato’a ra ? Nō reira e pau roa ïa mātou i te pohe i mua ia rātou.</div><div class="francais">20 Or, les serviteurs avaient vu la cause de la chute du roi, c’est pourquoi ils n’osaient pas porter la main sur Aaron et ses frères ; et ils supplièrent la reine, disant : Pourquoi nous commandes-tu de tuer ces hommes, car voici, l’un d’eux est plus puissant que nous tous ? C’est pourquoi nous tomberons devant eux.</div></div><div class="verse-container"><div class="tahitien">21 I teienei, ’ia ’ite a’era te ari’i vahine i te mata’u o te mau tāvini, ’ua mata’u rahi ato’a ihora ’oia, ’o te ma’iri mai te tahi ’ino i ni’a iho iāna. ’E ’ua fa’aue atu ra ’oia i tōna mau tāvini ’ia haere atu rātou e ti’i i te mau ta’ata, ’ia ti’a ia rātou ’ia taparahi ia Aarona ’e tōna ato’a ra mau taea’e.</div><div class="francais">21 Alors, quand la reine vit la crainte des serviteurs, elle commença aussi à craindre extrêmement que quelque chose de mal ne s’abattît sur elle. Et elle commanda à ses serviteurs d’aller appeler le peuple, afin qu’il tuât Aaron et ses frères.</div></div><div class="verse-container"><div class="tahitien">22 I teienei, ’ia ’ite a’era Aarona i te ’ōpuara’a a te ari’i vahine, ’e ’ua ’ite ato’a ho’i ’oia i te ’eta’eta o te ’ā’au o te mau ta’ata, ’ua mata’u ihora ’oia ’o te ha’aputuputu mai te mau ta’ata e rave rahi, ’e ’o te tupu te mārōra’a rahi ’e te fifi rahi i rotopū ia rātou ; nō reira ’ua fa’atoro atu ra ’oia i tōna rima, ’e ’ua fa’ati’a a’era i te ari’i mai te repo mai ra, ’e ’ua parau atu ra iāna : ’A ti’a na. ’E ’ua ti’a a’era ’oia i ni’a i tōna nā ’āvae, ’e ’ua fāri’i ihora i tōna pūai.</div><div class="francais">22 Alors, quand Aaron vit la détermination de la reine, connaissant aussi l’endurcissement de cœur du peuple, il craignit qu’une multitude ne s’assemblât et qu’il n’y eût une grande querelle et des troubles parmi eux ; c’est pourquoi il avança la main, et releva le roi du sol, et il lui dit : Lève-toi. Et il se tint sur ses pieds, retrouvant sa force.</div></div><div class="verse-container"><div class="tahitien">23 I teienei, ’ua ravehia teie i mua i te aro o te ari’i vahine ’e te mau tāvini e rave rahi. ’E ’ia ’ite a’era rātou i te reira, ’ua māere roa ihora rātou, ’e ’ua mata’u ihora. ’E ’ua ti’a mai ra te ari’i i ni’a, ’e ’ua ha’amata ihora i te ha’api’i atu ia rātou. ’E ’ua ha’api’i atu ’oia ia rātou, ’e nō reira ’ua fa’afāriuhia mai tōna ’utuāfare pā’āto’a i te Fatu.</div><div class="francais">23 Or, cela se fit en présence de la reine et de beaucoup de serviteurs. Et lorsqu’ils le virent, ils s’étonnèrent grandement et commencèrent à craindre. Et le roi s’avança et commença à les instruire . Et il les instruisit, de sorte que toute sa maison fut convertie au Seigneur.</div></div><div class="verse-container"><div class="tahitien">24 I teienei, e rave rahi ta’ata tei ha’aputuputu ’āmui mai nā roto i te fa’auera’a a te ari’i vahine, ’e ’ua tupu ihora te amuamura’a rahi i rotopū ia rātou nō Aarona ’e tōna ra mau taea’e.</div><div class="francais">24 Or, il avait une multitude qui était assemblée à cause du commandement de la reine, et il commença à avoir de grands murmures parmi eux à cause d’Aaron et de ses frères.</div></div><div class="verse-container"><div class="tahitien">25 ’Āre’a rā, ’ua ti’a mai ra te ari’i i rotopū ia rātou, ’e ’ua a’o mai ra ia rātou. ’E ’ua hau roa ihora rātou ia Aarona ’e te feiā ato’a i pe’e iāna.</div><div class="francais">25 Mais le roi s’avança parmi eux et les instruisit. Et ils furent pacifiés à l’égard d’Aaron et de ceux qui étaient avec lui.</div></div><div class="verse-container"><div class="tahitien">26 ’E i muri a’era, ’ia ’ite a’era te ari’i ē, ’ua hau te mau ta’ata, ’ua fa’aue atu ra ’oia ia Aarona ’e tōna ra mau taea’e ’ia ti’a mai rātou i rōpū i te mau ta’ata, ’e ’ia a’o atu i te parau ia rātou.</div><div class="francais">26 Et il arriva que lorsque le roi vit que le peuple était pacifié, il fit avancer Aaron et ses frères au milieu de la multitude, et leur fit prêcher la parole.</div></div><div class="verse-container"><div class="tahitien">27 ’E i muri a’era, ’ua fa’atae atu ra te ari’i i te hō’ē fa’auera’a ē ’ati noa a’e te fenua ato’a, i rotopū i tōna mau ta’ata pā’āto’a tē pārahi ra i ni’a i tōna mau fenua ato’a, ’e tei pārahi i roto i te mau retioni pā’āto’a ē ’ati noa a’e, i te pae fenua i te hiti o te miti, i te hiti’a o te rā ’e i te tō’o’a o te rā, ’e tei tā’ōti’ahia i te fenua ra nō Zarahemela e te hō’ē mēdēbara oaoa, tei haere roa atu mai te miti i te hiti’a o te rā ē tae roa atu i te miti i te tō’o’a o te rā ra, ’e nā tahatai noa ē ’ati noa a’e, ’e nā pīha’i iho i te hiti o te mēdēbara i te pae apato’erau ra, i te fenua ra nō Zarahemela, nā roto i te mau hiti i Maniti ra, nā te vāhi tumu o te ’ānāvai Sidona ra, mai te hiti’a o te rā ē tae noa atu i te tō’o’a o te rā—e mea nā-reira-hia ho’i te mau ’āti Lamana ’e te mau ’āti Nephi i te fa’ata’a-’ē-ra’a-hia.</div><div class="francais">27 Et il arriva que le roi envoya une proclamation dans tout le pays, parmi tout son peuple qui était dans tout son pays, qui était dans toutes les régions alentour, lequel pays touchait même à la mer, à l’est et à l’ouest, et qui était séparé du pays de Zarahemla par une étroite bande de désert, qui allait de la mer de l’est jusqu’à la mer de l’ouest, et tout autour dans les régions frontières du bord de la mer, et les régions frontières du désert qui était au nord près du pays de Zarahemla, à travers les régions frontières de Manti, près de la source du fleuve Sidon, allant de l’est vers l’ouest — et c’était ainsi que les Lamanites et les Néphites étaient séparés.</div></div><div class="verse-container"><div class="tahitien">28 I teienei, ’ua pārahi te pae rahi o te mau ta’ata fa’atau o te mau ’āti Lamana i roto i te mēdēbara, ’e ’ua ora noa rātou i roto i te mau ti’ahapa ; ’e ’ua ha’apurara-roa-hia rātou i roto i te mēdēbara i te tō’o’a o te rā, i te fenua nō Nephi ra ; ’oia ïa, ’e i te pae ato’a i te tō’o’a o te rā i te fenua ra nō Zarahemela, i te mau ’ōti’a nō te pae miti, ’e i te tō’o’a o te rā i roto i te fenua ra nō Nephi, i te vāhi nō te fenua ’āi’a mātāmua o tō rātou mau metua, ’e ’ua nā reira noa te ’ōti’a i te haere nā te pae miti.</div><div class="francais">28 Or, la partie la plus indolente des Lamanites vivait dans le désert et demeurait dans des tentes ; et ils étaient répandus dans tout le désert à l’ouest, dans le pays de Néphi ; oui, et aussi à l’ouest du pays de Zarahemla, dans les régions frontières près du bord de la mer, et à l’ouest dans le pays de Néphi, à l’endroit du premier héritage de leurs pères, leurs frontières s’étirant ainsi près du bord de la mer.</div></div><div class="verse-container"><div class="tahitien">29 ’E e rave rahi ato’a ho’i mau ’āti Lamana tei te pae i te hiti’a o te rā i tahatai, i te vāhi i tīahihia ai rātou e te mau ’āti Nephi ra. ’E nō reira ’ua fātata roa te mau ’āti Nephi i te ha’a’atihia e te mau ’āti Lamana ; ’āre’a rā ’ua riro i te mau ’āti Nephi te fenua pā’āto’a i te pae apato’erau ra, i te hiti o te mēdēbara i te vāhi tumu o te ’ānāvai ra Sidona, mai te hiti’a o te rā ē tae roa atu i te tō’o’a o te rā, i te pae mēdēbara ra, ’e i te pae apato’erau e tae roa atu i te fenua ra i parauhia ’o ’Auhune.</div><div class="francais">29 Et aussi, il avait beaucoup de Lamanites à l’est, près du bord de la mer, là où les Néphites les avaient chassés. Et ainsi, les Néphites étaient presque encerclés par les Lamanites ; néanmoins, les Néphites avaient pris possession de toutes les parties nord du pays bordant le désert, à la source du fleuve Sidon, de l’est jusqu’à l’ouest, alentour du côté du désert ; au nord, jusqu’à ce qu’ils arrivent au pays qu’ils appelaient Abondance .</div></div><div class="verse-container"><div class="tahitien">30 ’E ’ua tāpiri te reira i te fenua ra i parauhia ’o Ano, tei te pae apato’erau ’e ’ua tae roa atu ïa i te fenua i ta’atahia na ’e i ha’amouhia na ho’i ; ’o tō rātou te mau ivi i parauhia na e mātou, ’e tei ’itehia ho’i ’e te mau ta’ata o Zarahemela ra, ’o te vāhi ho’i ïa nō tō rātou tāpaera’a mātāmua.</div><div class="francais">30 Et il touchait au pays qu’ils appelaient Désolation, celui-ci étant si loin du côté du nord qu’il entrait dans le pays qui avait été peuplé et avait été détruit, dont nous avons mentionné les ossements, qui fut découvert par le peuple de Zarahemla, car il était le lieu de leur premier débarquement.</div></div><div class="verse-container"><div class="tahitien">31 ’E ’ua haere mai rātou mai reira mai i ni’a i te mēdēbara i te pae apato’a. ’E ’ua parauhia te fenua i te pae apato’erau ra ’o Ano, ’e te fenua i te pae apato’a ’ua parauhia ïa o ’Auhune, ’o te mēdēbara ïa i ī i te mau huru ’ānimara taehae ato’a ra ; ’e ’ua haere mai te tahi pae o te reira i reira nō ’ō mai i te fenua i te pae apato’erau nō te ’imi haere i te mā’a.</div><div class="francais">31 Et ils étaient venus de là et étaient montés dans le désert du sud. Ainsi, le pays situé du côté du nord était appelé Désolation, et le pays situé du côté du sud était appelé Abondance, car c’est le désert qui est rempli de toutes sortes d’animaux sauvages de toute espèce, dont une partie était venue du pays situé du côté du nord pour trouver de la nourriture.</div></div><div class="verse-container"><div class="tahitien">32 ’E i teienei, mai te miti i te hiti’a o te rā ē tae roa atu i te miti i te tō’o’a o te rā, ’o te vāhi ïa e haerehia e te mau ’āti Nephi nō te hō’ē mahana ’e te ’āfa, mai te mea e nā te ’ōti’a o ’Auhune ra ’e te fenua nō Ano i te haere’a mai te miti i te hiti’a o te rā ē tae roa atu i te miti i te tō’o’a o te rā ; ’e te fenua nō Nephi ra e te fenua ra nō Zarahemela, ’ua ha’a’atihia ïa i te miti, maori rā ’o te hō’ē vāhi iti toe ; tē vai ra te hō’ē ma’a fenua iti oaoa i rōpū i te fenua i te pae apato’erau ’e te fenua i te pae apato’a.</div><div class="francais">32 Et maintenant, la distance n’était que d’un jour et demi de voyage pour un Néphite, sur la ligne entre Abondance et le pays de Désolation, de l’est à la mer de l’ouest ; et c’est ainsi que le pays de Néphi et le pays de Zarahemla étaient presque entourés d’eau, une étroite bande de terre existant entre le pays situé du côté du nord et le pays situé du côté du sud.</div></div><div class="verse-container"><div class="tahitien">33 ’E i muri a’era, ’ua pārahihia te fenua ra nō ’Auhune e te mau ’āti Nephi, mai te miti i te hiti’a o te rā ē tae roa atu i te miti i te tō’o’a o te rā ; ’e nā roto i te pa’ari o te mau ’āti Nephi, ’ua ha’a’ati tō rātou mau tīa’i ’e tō rātou mau nu’u fa’ehau i te mau ’āti Lamana i te pae apato’a, ’ia ’ore rātou e fāri’i fa’ahou i te fenua i te pae apato’erau, ’ia ’ore ho’i rātou ’ia purara atu i ni’a i te fenua i te pae apato’erau.</div><div class="francais">33 Et il arriva que les Néphites avaient habité le pays d’Abondance, de l’est jusqu’à la mer de l’ouest, et ainsi, les Néphites, dans leur sagesse, avec leurs gardes et leurs armées, contenaient les Lamanites au sud, afin qu’ainsi, ils n’eussent plus de possessions au nord, afin qu’ils ne pussent envahir le pays situé du côté du nord.</div></div><div class="verse-container"><div class="tahitien">34 Nō reira ’aita roa e roa’a fa’ahou te tahi atu ā mau fenua i te mau ’āti Lamana, maori rā ’o te fenua nō Nephi ra, ’e te mēdēbara ē ’ati noa a’e i reira. I teienei, e ’ohipa ’aravihi teie i ravehia e te mau ’āti Nephi—’e nō te mea e ’enemi te mau ’āti Lamana nō rātou, ’aita rātou i fa’ati’a i tō rātou mau ’ati ’ia tae i terā vāhi ’e i terā vāhi, ’e ’aore rā ’ia roa’a ia rātou te hō’ē fenua, e ti’a ai ia rātou ’ia horo atu i reira, mai te au i tō rātou mau hina’aro.</div><div class="francais">34 C’est pourquoi les Lamanites ne pouvaient pas avoir d’autres possessions que dans le pays de Néphi et dans le désert alentour. Or, c’était sagesse de la part des Néphites : comme les Lamanites étaient leurs ennemis, ils ne voulaient pas qu’ils les harcèlent de toutes parts, et ils le faisaient aussi pour avoir un pays où ils pourraient fuir selon leur désir.</div></div><div class="verse-container"><div class="tahitien">35 ’E i teienei, ’ia oti a’era teie nei parau iā’u, e ho’i fa’ahou vau i ni’a i te parau tuatāpapa a Amona ’e Aarona, Omonera ’e Himeni, ’e tō rātou ra mau taea’e.</div><div class="francais">35 Et maintenant, moi, après avoir dit cela, je reviens au récit d’Ammon et d’Aaron, d’Omner et de Himni, et de leurs frères.</div></div>
    <div class="verse-container introduction"><div class="tahitien">’Ua ha’apararehia te parau nō te ti’amāra’a pae fa’aro’o—’Ua fa’afāriuhia te mau ’āti Lamana i roto i te mau fenua ’e te mau ’oire e hitu—’Ua pi’i rātou ia rātou iho e mau Aneti-Nephi-Lehi ’e ’ua ti’amā rātou i te ’anatemara’a—’Ua pāto’i te mau ’āti Amaleka ’e te mau ’āti Amulona i te parau mau. Fātata e 90–77H.M.</div><div class="francais">Proclamation de la liberté religieuse — Les Lamanites de sept pays et villes sont convertis — Ils se donnent le nom d’Anti-Néphi-Léhis et sont délivrés de la malédiction — Les Amalékites et les Amulonites rejettent la vérité. Vers 90–77 av. J.-C.</div></div>
    <p>
        <a href="chapter_9_21.html">Chapitre précédent</a> | 
        <a href="chapter_9_23.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
