
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 29</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 29</h2>
    <div class="verse-container"><div class="tahitien">14 ’E nō reira ’ua ’ite tātou ē, e mea ti’a roa ’ia rave itoito te ta’ata i te ’ohipa i roto i te mau ’ō vine a te Fatu ; ’e nō reira ’ua ’ite tātou i te tumu rahi nō te ’oto ’e nō te ’oa’oa ato’a—te ’oto nō te pohe ’e te ha’amoura’a i rotopū i te mau ta’ata, ’e te ’oa’oa nō te māramarama o te Mesia ē tae atu ai i te ora.</div><div class="francais">14 Et ainsi, nous voyons le grand appel à la diligence pour que les hommes travaillent dans les vignes du Seigneur ; et ainsi, nous voyons la grande raison de la tristesse, et aussi de la joie — de la tristesse à cause de la mort et de la destruction parmi les hommes, et de la joie à cause de la lumière du Christ qui mène à la vie.</div></div>
    <div class="verse-container"><div class="tahitien">1 ’Āhiri au e melahi, ’e e roa’a mai ho’i iā’u te hina’aro o tō’u nei ’ā’au, e ti’a ai iā’u ’ia haere ’e ’ia parau ma te pū a te Atua ra, ’e ma te reo e rurutaina ai te fenua nei, ’e ’ia a’o atu i te parau nō te tātarahapa i te mau ta’ata ato’a !</div><div class="francais">1 Oh, que je voudrais être un ange et satisfaire le souhait de mon cœur, d’aller et de parler avec la trompette de Dieu, d’une voix qui fait trembler la terre, et d’appeler tous les peuples au repentir !</div></div><div class="verse-container"><div class="tahitien">2 ’Oia ïa, e fa’a’ite māite atu vau i te mau ta’ata tāta’itahi ato’a, ma te reo o te pātiri i te parau nō te tātarahapa ’e te ’ōpuara’a nō te fa’aorara’a, ’ia tātarahapa rātou ’e ’ia haere mai i tō tātou Atua, ’ia ’ore roa te ’oto ’ia vai fa’ahou nā roto i te ao ato’a nei.</div><div class="francais">2 Oui, j’annoncerais à toute âme, comme avec la voix du tonnerre, le repentir et le plan de rédemption, afin qu’elle se repente et vienne à notre Dieu, afin qu’il n’y ait plus de tristesse sur toute la surface de la terre.</div></div><div class="verse-container"><div class="tahitien">3 Inaha rā, e ta’ata noa vau nei, ’e tē hara nei au i roto i tō’u nei hina’aro ; e mea ti’a ho’i iā’u ’ia māuruuru i te mau mea tā te Fatu i hōro’a mai iā’u nei.</div><div class="francais">3 Mais voici, je suis un homme, et je pèche dans mon souhait ; car je devrais me contenter des choses que le Seigneur m’a assignées.</div></div><div class="verse-container"><div class="tahitien">4 E’ita roa ho’i i te mea ti’a iā’u nei ’ia fa’aahoaho i tō’u nei mau hina’aro i te fa’auera’a mana a te Atua parauti’a, ’e ’ua ’ite au ē, ’ua hōro’a mai ’oia i te ta’ata nei i tei au i tō rātou hina’aro, i te pohe ’e ’aore rā i te ora ; ’oia ïa, ’ua ’ite au ē, ’ua hōro’a mai ’oia i te ta’ata nei, ’oia ïa, ’ua hōro’a ’oia i te mau fa’auera’a mana ia rātou ’o tē ’ore e ti’a ’ia fa’ahuru-’ē-hia, mai te au i tō rātou mau hina’aro, te fa’aorara’a ’e ’aore rā te pohe.</div><div class="francais">4 Je ne devrais pas perturber, dans mon désir, le ferme décret d’un Dieu juste, car je sais qu’il accorde aux hommes selon leur désir, que ce soit pour la mort ou pour la vie ; oui, je sais qu’il assigne aux hommes, oui, décrète pour eux des décrets qui sont inaltérables, selon leur volonté, qu’ils soient pour le salut ou pour la destruction.</div></div><div class="verse-container"><div class="tahitien">5 ’Oia ïa, ’ua ’ite au ē, ’ua tae mai te maita’i ’e te ’ino i mua i te mau ta’ata ato’a ; ’o ’oia ’o tē ’ore e ’ite i te maita’i ’e te ’ino ra, e ’ore roa ïa ’oia e fa’ahapahia ; ’o ’oia rā ’o tē ite i te maita’i ’e te ’ino, e hōro’ahia mai ïa iāna i tei au i tōna mau hina’aro, i te maita’i ’e ’aore rā i te ’ino, i te ora ’e ’aore rā i te pohe, i te ’oa’oa ’e ’aore rā i te ’ā’au taiā.</div><div class="francais">5 Oui, et je sais que le bien et le mal sont présents devant tous les hommes ; celui qui ne connaît pas la différence entre le bien et le mal est innocent ; mais à celui qui connaît le bien et le mal, il est donné selon son désir, qu’il désire le bien ou le mal, la vie ou la mort, la joie ou le remords de conscience .</div></div><div class="verse-container"><div class="tahitien">6 I teienei, nō te mea ’ua ’ite mau vau i teie mau mea, nō te aha ïa vau i hina’aro rahi atu ai i te tahi atu ā, i te ’ore e rave noa i te ’ohipa i pi’ihia ai au ra ?</div><div class="francais">6 Or, puisque je sais ces choses, pourquoi désirerais-je davantage qu’accomplir l’œuvre à laquelle j’ai été appelé ?</div></div><div class="verse-container"><div class="tahitien">7 Nō te aha vau e hina’aro ai ’ia riro ’ei melahi, ’ia ti’a iā’u ’ia parau atu i te mau hope’a ato’a o te fenua nei ?</div><div class="francais">7 Pourquoi désirerais-je être un ange, afin de pouvoir parler à toutes les extrémités de la terre ?</div></div><div class="verse-container"><div class="tahitien">8 Inaha ho’i, tē hōro’a ra te Fatu i te mau nūna’a ato’a, te ta’ata nō roto i tō rātou iho nūna’a ’e tō rātou iho reo, ’ia ha’api’i atu i tāna ra parau ; ’oia ïa, ’o te mau mea ato’a tāna e mana’o i roto i tōna pa’ari e au ia rātou ; nō reira tē ’ite nei tātou ē, tē feruri ra te Fatu ma te pa’ari i tei au i tā te parauti’a ’e te parau mau.</div><div class="francais">8 Car voici, le Seigneur accorde à toutes les nations des gens de leur propre nation et de leur propre langue, pour enseigner sa parole, oui, avec sa sagesse, tout ce qu’il juge bon qu’elles aient ; c’est pourquoi, nous voyons que le Seigneur instruit avec sagesse, selon ce qui est juste et vrai.</div></div><div class="verse-container"><div class="tahitien">9 ’Ua ’ite au i tā te Fatu i fa’aue mai iā’u ra, ’e tē ’oa’oa nei au i te reira. ’Aita vau i ’oa’oa iā’u iho, tē ’oa’oa nei rā vau i tā te Fatu i fa’aue mai iā’u ; ’oia ïa, ’e ’o teie ïa tō’u ’oa’oa, penei a’e ’o te riro vau ’ei mauha’a i te rima o te Atua nō te arata’i i te tahi mau ta’ata i te tātarahapara’a ; ’e ’o te reira ïa tō’u ’oa’oara’a.</div><div class="francais">9 Je sais ce que le Seigneur m’a commandé, et j’y mets ma gloire. Mais je ne me glorifie pas de moi-même, mais je tire ma gloire de ce que le Seigneur m’a commandé ; oui, et c’est là ma gloire, de pouvoir, peut-être, être un instrument entre les mains de Dieu pour amener quelque âme au repentir ; et c’est là ma joie.</div></div><div class="verse-container"><div class="tahitien">10 ’E inaha, ’ia ’ite au i tō’u ra mau taea’e e rave rahi ma te ’ā’au tātarahapa mau ra, ’e i te haerera’a mai i te Fatu tō rātou Atua, ’ua ’ī roa ihora tō’u ’ā’au i te ’oa’oa i reira ; ’e ’ua ha’amana’o ihora ho’i au i tā te Fatu i rave nō’u ; ’oia ïa, ’ua fa’aro’o mai ’oia i tā’u ra pure ; ’oia ïa, ’e i reira ’ua ha’amana’o ihora vau i tōna ra rima aroha i fa’atorohia mai iā’u nei ra.</div><div class="francais">10 Et voici, lorsque je vois beaucoup de mes frères vraiment pénitents, et venant au Seigneur, leur Dieu, alors mon âme est remplie de joie ; alors je me souviens de ce que le Seigneur fait pour moi ; oui, qu’il entendu ma prière ; oui, alors je me souviens de son bras miséricordieux qu’il étendu vers moi.</div></div><div class="verse-container"><div class="tahitien">11 ’Oia ïa, ’e ’ua ha’amana’o ato’a vau i te fa’atītīra’ahia tō’u ra mau metua ; ’e ’ua ’ite pāpū ho’i au ē, ’ua fa’aora te Fatu ia rātou i te fa’atītīra’a, ’e nā roto i te reira ’oia i fa’ati’a ai i tāna ’ēkālesia ; ’oia ïa, nā te Fatu te Atua, te Atua nō Aberahama, te Atua nō Isaaka, ’e te Atua ho’i nō Iakoba, i fa’aora ia rātou i te fa’atītīra’a.</div><div class="francais">11 Oui, et je me souviens aussi de la captivité de mes pères ; car je sais assurément que le Seigneur les délivrés de la servitude et établi ainsi son Église ; oui, le Seigneur Dieu, le Dieu d’Abraham, le Dieu d’Isaac, et le Dieu de Jacob les délivrés de la servitude.</div></div><div class="verse-container"><div class="tahitien">12 ’Oia ïa, ’ua ha’amana’o noa vau i te fa’atītīra’ahia tō’u ra mau metua ; ’e nā taua ato’a iho Atua i fa’aora ia rātou i te rima o tō ’Aiphiti i fa’aora ato’a ia rātou i te fa’atītīra’a.</div><div class="francais">12 Oui, je me suis toujours souvenu de la captivité de mes pères ; et ce même Dieu, qui les délivrés des mains des Égyptiens, les délivrés de la servitude.</div></div><div class="verse-container"><div class="tahitien">13 ’Oia ïa, nā taua ato’a iho Atua ra i fa’ati’a i tāna ’ēkālesia i rotopū ia rātou ; ’oia ïa, ’e nā taua ato’a iho Atua ra i pi’i iā’u i teie nei pi’ira’a mo’a, ’ia a’o atu i te parau i teie nei feiā ; ’e ’ua ha’amanuia maita’i mai ’oia iā’u, ’e i roto i te reira i ’ī ai tō’u ’oa’oa.</div><div class="francais">13 Oui, et ce même Dieu établi son Église parmi eux ; oui, et ce même Dieu m’a appelé, par un saint appel, à prêcher la parole à ce peuple, et m’a donné beaucoup de succès, en quoi ma joie est pleine.</div></div><div class="verse-container"><div class="tahitien">14 ’Āre’a rā ’aita vau i ’oa’oa nō tō’u ana’e iho manuiara’a, ’ua rahi atu ā rā tō’u nei ’oa’oa nō te manuiara’a ato’a o tō’u ra mau taea’e, ’o tei haere atu i ni’a i te fenua ra nō Nephi.</div><div class="francais">14 Mais je ne me réjouis pas seulement de mon succès, mais ma joie est encore plus pleine à cause du succès de mes frères, qui sont montés au pays de Néphi.</div></div><div class="verse-container"><div class="tahitien">15 Inaha, ’ua rave itoito rātou i te ’ohipa, ’e ’ua fa’ahotu mai i te hotu rahi ; ’e ’ua rahi ho’i tā rātou utu’a maita’i !</div><div class="francais">15 Voici, ils ont travaillé extrêmement et ont produit beaucoup de fruits ; et comme leur récompense sera grande !</div></div><div class="verse-container"><div class="tahitien">16 I teienei, ’ia ha’amana’o ana’e au i te manuia o tō’u ra mau taea’e, ’ua hōpoi-’ē-hia ïa tō’u ra vārua, ’e ’ua riro ïa mai te mea ra ē, ’ua ta’a ’ē te tino i te vārua, nō te rahi o tō’u ra ’oa’oa.</div><div class="francais">16 Or, lorsque je pense au succès de ceux-ci qui sont mes frères, mon âme est ravie jusqu’à sa séparation du corps, pour ainsi dire, si grande est ma joie.</div></div><div class="verse-container"><div class="tahitien">17 ’E i teienei, ’ia ha’amaita’i mai te Atua i tō’u ra mau taea’e, ’ia pārahi rātou i roto i te bāsileia o te Atua ; ’oia ïa, ’e te mau ta’ata ato’a ho’i tā rātou i fa’afāriu mai nā roto i tā rātou mau ’ohipa ’e ’ia ’ore rātou ’ia haere fa’ahou i rāpae, ’ia ’ārue rā rātou iāna ē a muri noa atu. ’E ’ia fa’ati’a mai ho’i te Atua ’ia ravehia te reira mai te au i tā’u ra mau parau, ’oia ïa, mai tā’u i parau ra. ’Āmene.</div><div class="francais">17 Et maintenant, que Dieu accorde à ceux-ci, mes frères, de s’asseoir dans le royaume de Dieu ; oui, et aussi à tous ceux qui sont le fruit de leurs travaux, de n’en plus sortir, mais de le louer à jamais. Et veuille Dieu que cela se fasse selon mes paroles, oui, comme je l’ai dit. Amen.</div></div>
    <div class="verse-container introduction"><div class="tahitien">’Ua fa’a’ino Korihora, te aneti-Mesia, i te Mesia, i te Tāra’ehara, ’e i te vārua nō te tohu—Tē ha’api’i ra ’oia ē ’aita e Atua, ’aita tō te ta’ata e hi’ara’a, ’aita e utu’a tō te hara, ’e ’aita e Mesia—Tē fa’a’ite pāpū ra Alama e haere mai te Mesia ’e tē fa’a’ite pāpū nei te mau mea ato’a ē tē vai nei te Atua—’Ua tītau Korihora nō te hō’ē tāpa’o ’e ’ua ha’avāvahia ’oia—’Ua fā mai te diabolo ia Korihora mai te hō’ē melahi te huru ’e ’ua ha’api’i iāna i te mau mea e parau—’Ua ta’ata’ahihia ’o Korihora ’e ’ua pohe. Fātata 76–74H.M.</div><div class="francais">Korihor, l’antéchrist, ridiculise le Christ, l’expiation et l’esprit de prophétie — Il enseigne qu’il n’y pas de Dieu, pas de chute de l’homme, pas de châtiment pour le péché, ni de Christ — Alma témoigne que le Christ viendra et que tout montre qu’il a un Dieu — Korihor réclame un signe et est frappé de mutisme — Le diable était apparu à Korihor sous la forme d’un ange et lui avait enseigné ce qu’il devait dire — Korihor est foulé aux pieds et meurt. Vers 76–74 av. J.-C.</div></div>
    <p>
        <a href="chapter_9_28.html">Chapitre précédent</a> | 
        <a href="chapter_9_30.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
