
<!DOCTYPE html>
<html lang="fr">
<head>
    <meta charset="UTF-8">
    <title>Ether Chapitre 6</title>
    <link rel="stylesheet" href="../styles.css">
</head>
<body>
    <h1>Ether</h1>
    <h2>Ether Chapitre 6</h2>
    <div class="verse-container"><div class="tahitien">1 ’E i teienei, e pāpa’i au, ’o Moroni, i te pāpa’a parau o Iareda ’e tōna ra taea’e.</div><div class="francais">1 Et maintenant, moi, Moroni, je vais donner les annales de Jared et de son frère.</div></div><div class="verse-container"><div class="tahitien">2 I te mea ē, i muri a’era, ’ia oti a’era te Fatu i te fa’aineine i te mau ’ōfa’i tā te taea’e o Iareda i hōpoi i ni’a i te mou’a ra, ’ua pou mai ra te taea’e o Iareda i raro mai te mou’a mai ra, ’e ’ua tu’u atu ra ’oia i te mau ’ōfa’i i roto i te mau pahī i hāmanihia, hō’ē ’ōfa’i i nā pae hope’a o te reira ; ’e inaha, ’ua ha’amāramarama mai ra te reira i te mau pahī.</div><div class="francais">2 Car il arriva que lorsque le Seigneur eut préparé les pierres que le frère de Jared avait portées sur la montagne, le frère de Jared descendit de la montagne et il mit les pierres dans les bateaux qui avaient été préparés, une à chaque extrémité, et voici, elles donnèrent de la lumière aux bateaux.</div></div><div class="verse-container"><div class="tahitien">3 ’E ’ua nā reira te Fatu i te rave i te mau ’ōfa’i ’ia ’ana’ana i roto i te pōiri, ’ia roa’a te māramarama i te mau tāne, ’e te mau vahine, ’e te mau tamari’i, ’e ’ia ’ore rātou ’ia haere i te tahi pae mai i te mau pape rahi nā roto i te pōiri.</div><div class="francais">3 Et c’est ainsi que le Seigneur fit briller des pierres dans les ténèbres, pour donner de la lumière à des hommes, à des femmes et à des enfants, afin qu’ils ne traversent pas les grandes eaux dans les ténèbres.</div></div><div class="verse-container"><div class="tahitien">4 ’E i muri a’era, i muri iho i tō rātou fa’aineinera’a i te mau huru mā’a ato’a, ’ia ti’a ia rātou ’ia ora noa i ni’a i te miti, ’e te mā’a ato’a nā tā rātou mau nana māmoe ’e mau nana pua’atoro, ’e te mau pua’a, ’e te mau ’ānimara, ’e te mau manu pererau tā rātou e hōpoi nā muri ia rātou—’e i muri a’era, ’ia oti a’era teie mau mea ato’a i te ravehia, ’ua haere atu ra rātou i roto i tō rātou mau pahī, ’e ’ua fano atu ra nā ni’a i te moana, ’e ’ua tu’u a’era rātou ia rātou iho i te Fatu tō rātou Atua.</div><div class="francais">4 Et il arriva que lorsqu’ils eurent préparé toute sorte de nourriture, afin de pouvoir, ainsi, subsister sur l’eau, et aussi de la nourriture pour leurs troupeaux de gros et de petit bétail, et tout ce qu’ils allaient emporter comme bêtes, ou animaux, ou oiseaux — et il arriva que lorsqu’ils eurent fait toutes ces choses, ils montèrent à bord de leurs bateaux ou barques, et partirent en mer, s’en remettant au Seigneur, leur Dieu.</div></div><div class="verse-container"><div class="tahitien">5 ’E i muri a’era, ’ua ha’afarara mai ra te Fatu te Atua i te hō’ē mata’i rahi roa i ni’a iho i te miti, ma te haere ti’a atu i te fenua i fafauhia ra ; ’e ’ua nā reira rātou i te tere tāhurihuri noa i ni’a i te mau ’are miti i mua i te mata’i.</div><div class="francais">5 Et il arriva que le Seigneur Dieu fit en sorte qu’un vent furieux soufflât sur la surface des eaux vers la terre promise ; et ainsi, ils furent ballottés sur les vagues de la mer par le vent.</div></div><div class="verse-container"><div class="tahitien">6 ’E i muri a’era, e rave rahi taime ’ua hutihia rātou i raro i te mau vāhi hōhonu o te moana, nō te mau ’are miti teitei mai te mou’a tei fati mai i ni’a iho ia rātou ra, ’e nō te mau vero rahi ’e te ri’ari’a ho’i tei fa’atupuhia e te mata’i pūai rahi.</div><div class="francais">6 Et il arriva qu’ils furent de nombreuses fois ensevelis dans les profondeurs de la mer à cause des vagues montagneuses qui déferlaient sur eux, et aussi des grandes et terribles tempêtes qui étaient causées par la violence du vent.</div></div><div class="verse-container"><div class="tahitien">7 ’E i muri a’era, i tō rātou hutira’ahia i roto i te hōhonu o te moana, ’aita te miti i ha’ape’ape’a ia rātou, nō te mea ’ua piri maita’i tō rātou mau pahī mai te ’āu’a ra, ’e ’oia ato’a ’ua piri maita’i ho’i te reira mai te pahī o Noa ra ; nō reira ’ia ha’a’atihia rātou e te moana rahi, ’ua ti’aoro atu rātou i te Fatu, ’e ’ua fa’aho’i mai ’oia ia rātou i ni’a roa a’e i te mau pape.</div><div class="francais">7 Et il arriva que lorsqu’ils étaient ensevelis dans l’abîme, il n’y avait pas d’eau qui pût leur faire du mal, leurs bateaux étant étanches comme un plat, et aussi, ils étaient étanches comme l’arche de Noé ; c’est pourquoi, lorsqu’ils étaient enveloppés par de nombreuses eaux, ils criaient au Seigneur, et il les ramenait au sommet des eaux.</div></div><div class="verse-container"><div class="tahitien">8 ’E i muri a’era, ’aita roa te mata’i i fa’aea i te puhipuhi noa e tae atu i te fenua i fafauhia ra, ’a vai noa ai rātou i ni’a i te moana ; ’e ’ua nā reira rātou i te tūra’ihia i mua i te mata’i.</div><div class="francais">8 Et il arriva que le vent ne cessa jamais de souffler vers la terre promise pendant qu’ils étaient sur les eaux ; et c’est ainsi qu’ils furent poussés par le vent.</div></div><div class="verse-container"><div class="tahitien">9 ’E ’ua hīmene noa rātou i te mau hīmene ’ārue i te Fatu ; ’oia ïa, ’ua hīmene te taea’e o Iareda i te hīmene ’ārue i te Fatu, ’e ’ua ha’amāuruuru atu ra ’oia i te Fatu i te tā’āto’ara’a nō te mahana, ’e ’ia tae mai te pō ra, ’aita rātou i fa’aea i te ’ārue atu i te Fatu.</div><div class="francais">9 Et ils chantèrent des louanges au Seigneur ; oui, le frère de Jared chantait des louanges au Seigneur, et il remerciait et louait le Seigneur tout le jour ; et lorsque la nuit arrivait, ils ne cessaient de louer le Seigneur.</div></div><div class="verse-container"><div class="tahitien">10 ’E ’ua nā reira rātou i te tūra’i-noa-hia ; ’e ’aita roa e ti’a i te mau mea taehae o te moana ’ia ha’apararī ia rātou, ’e ’aita ato’a e ti’a i te tohorā ia ha’ape’ape’a ia rātou ; ’e ’ua māramarama noa rātou, nā ni’a ānei rātou i te moana ’e ’aore rā nā raro i te moana.</div><div class="francais">10 Et c’est ainsi qu’ils furent poussés ; et aucun monstre de la mer ne pouvait les briser, aucune baleine ne pouvait leur faire de mal ; et ils avaient continuellement de la lumière, que ce fût au-dessus de l’eau ou sous l’eau.</div></div><div class="verse-container"><div class="tahitien">11 ’E ’ua nā reira rātou i te tūra’i-noa-hia e toru hānere ’e maha ’ahuru ’e ma maha mahana i ni’a i te moana.</div><div class="francais">11 Et ainsi, ils furent poussés pendant trois cent quarante-quatre jours sur l’eau.</div></div><div class="verse-container"><div class="tahitien">12 ’E ’ua tāpae atu ra rātou i tahatai i te fenua i fafauhia ra. ’E ’ia ta’ahi a’era tō rātou ’āvae i tahatai i ni’a i te fenua i fafauhia ra, ’ua pi’o ihora rātou i raro i ni’a i te fenua, ’e ’ua fa’aha’eha’a atu ra ia rātou iho i mua i te Fatu, ’e ’ua tahe ihora tō rātou roimata nō te ’oa’oa i mua i te Fatu, nō te rahi o tōna ra aroha ia rātou.</div><div class="francais">12 Et ils abordèrent sur le rivage de la terre promise. Et lorsqu’ils eurent mis pied sur les rivages de la terre promise, ils se prosternèrent sur la surface du pays, et s’humilièrent devant le Seigneur, et versèrent des larmes de joie devant le Seigneur à cause de l’immensité de ses tendres miséricordes envers eux.</div></div><div class="verse-container"><div class="tahitien">13 ’E i muri a’era, ’ua haere atu ra rātou i ni’a i te fenua, ’e ’ua ha’amata a’era i te fa’a’apu i te fenua.</div><div class="francais">13 Et il arriva qu’ils allèrent sur la surface du pays et commencèrent à cultiver la terre.</div></div><div class="verse-container"><div class="tahitien">14 E to’omaha tamari’i tamāroa tā Iareda, ’e ’ua ma’irihia tō rātou i’oa ’o Iakoma, Giliga, Maha, ’e Oriha.</div><div class="francais">14 Et Jared eut quatre fils ; et ils s’appelaient Jacom, et Guilgah, et Mahah, et Orihah.</div></div><div class="verse-container"><div class="tahitien">15 ’E ’ua fānau ato’a te taea’e o Iareda i te mau tamari’i tamāroa ’e te mau tamari’i tamāhine.</div><div class="francais">15 Et le frère de Jared engendra aussi des fils et des filles.</div></div><div class="verse-container"><div class="tahitien">16 E piti ’ahuru ’e ma piti hoa tō Iareda ’e tō tōna taea’e ; ’e ’ua fānau ato’a rātou i te mau tamari’i tamāroa ’e te mau tamari’i tamāhine, hou rātou i tae mai ai i te fenua i fafauhia ra ; ’e nō reira ’ua rahi roa a’era rātou.</div><div class="francais">16 Et les amis de Jared et de son frère étaient au nombre d’environ vingt-deux âmes ; et ils engendrèrent aussi des fils et des filles avant d’arriver à la terre promise ; et c’est pourquoi ils commencèrent à être nombreux.</div></div><div class="verse-container"><div class="tahitien">17 ’E ’ua ha’api’ihia rātou ’ia haere ma te ha’eha’a i mua i te Fatu ; ’e ’ua ha’api’i-ato’a-hia rātou mai ni’a mai.</div><div class="francais">17 Et il leur fut enseigné qu’ils devaient marcher humblement devant le Seigneur, et ils furent aussi instruits d’en haut.</div></div><div class="verse-container"><div class="tahitien">18 ’E i muri a’era, ’ua purara a’era rātou i ni’a i te fenua ē ’ati noa a’e, ’e ’ua fānau rahi rātou i te tamari’i, ’e ’ua fa’a’apu rātou i te fenua ; ’e ’ua riro rātou ’ei feiā pūai i ni’a i te fenua.</div><div class="francais">18 Et il arriva qu’ils commencèrent à se répandre sur la surface du pays, et à se multiplier, et à cultiver la terre ; et ils devinrent forts dans le pays.</div></div><div class="verse-container"><div class="tahitien">19 ’E ’ua ha’amata ihora te taea’e o Iareda i te ruhiruhiā, ’e ’ua ’ite a’era ’oia ē ’ua fātata roa ’oia i te pohe ; nō reira ’ua parau atu ra ’oia ia Iareda : ’Ia ha’aputuputu ’āmui mai tāua i tō tāua mau ta’ata ’ia ti’a ia tāua ’ia tai’o ia rātou, ’e ’ia ’ite tāua i tā rātou i hina’aro ia tāua nā mua tāua e pohe atu ai.</div><div class="francais">19 Et le frère de Jared commença à être vieux et vit qu’il devait bientôt descendre dans la tombe ; c’est pourquoi il dit à Jared : Rassemblons notre peuple afin de le dénombrer, afin de savoir de lui ce qu’il désire de nous avant que nous ne descendions dans la tombe.</div></div><div class="verse-container"><div class="tahitien">20 ’E ’ia au i te reira ’ua ha’aputuputu-’āmui-hia mai te mau ta’ata. I teienei te rahi o te mau tamari’i tamāroa ’e te mau tamari’i tamāhine a te taea’e o Iareda e piti ’ahuru ’e ma piti ïa ta’ata ; ’e te rahi o te mau tamari’i tamāroa ’e te mau tamari’i tamāhine a Iareda hō’ē ’ahuru ’e ma piti ïa, ’e e maha ho’i tāna tamari’i tamāroa.</div><div class="francais">20 Et en conséquence, le peuple fut réuni. Or, le nombre des fils et des filles du frère de Jared était de vingt-deux âmes, et le nombre des fils et des filles de Jared était de douze, et il avait quatre fils.</div></div><div class="verse-container"><div class="tahitien">21 ’E i muri a’era, ’ua tai’o rāua i tō rāua mau ta’ata ; ’e i muri iho i tō rāua tai’ora’a ia rātou, ’ua ui atu ra rāua ia rātou i te mau mea tā rātou i hina’aro ia rāua ’ia rave nō rātou hou rāua e pohe atu ai.</div><div class="francais">21 Et il arriva qu’ils dénombrèrent leur peuple ; et après l’avoir dénombré, ils désirèrent qu’il leur dise les choses qu’il voulait qu’ils fassent avant de descendre dans la tombe.</div></div><div class="verse-container"><div class="tahitien">22 ’E i muri a’era, ’ua ani mai ra taua feiā ra ia rāua ’ia fa’atāhinuhia te hō’ē o tā rāua mau tamari’i tamāroa ’ei ari’i nō rātou.</div><div class="francais">22 Et il arriva que le peuple désira d’eux qu’ils oignent un de leurs fils pour être son roi.</div></div><div class="verse-container"><div class="tahitien">23 ’E i teienei inaha, e mea ’oto roa te reira ia rāua. ’E ’ua parau atu ra te taea’e o Iareda ia rātou : ’Oia mau, nā teie mea e arata’i ia ’outou i roto i te fa’atītīra’a.</div><div class="francais">23 Et maintenant, voici, cela leur fit de la peine. Et le frère de Jared leur dit : Assurément, cela conduit à la captivité.</div></div><div class="verse-container"><div class="tahitien">24 ’Āre’a rā ’ua parau mai ra Iareda i tōna taea’e : ’A vaiiho noa ia rātou ’ia mā’iti i te hō’ē ari’i. ’E nō reira ’ua parau atu ra ’oia ia rātou : ’A mā’iti ’outou i te hō’ē ari’i nō rotopū atu i tā māua nei mau tamari’i tamāroa, mai te au i tō ’outou na hina’aro.</div><div class="francais">24 Mais Jared dit à son frère : Laisse-les avoir un roi. Et c’est pourquoi, il leur dit : Choisissez parmi nos fils celui que vous voulez comme roi.</div></div><div class="verse-container"><div class="tahitien">25 ’E i muri a’era, ’ua mā’iti ihora rātou i te matahiapo a te taea’e o Iareda ; ’e tōna i’oa ’o Pagaga. ’E i muri a’era, ’ua pāto’i ’oia ’e ’aita ’oia i hina’aro ’ia riro ’ei ari’i nō rātou. ’E ’ua tītau mai ra te mau ta’ata i tōna metua tāne ’ia fa’ahepo iāna ’ia riro ’ei ari’i nō rātou ; ’aita rā tōna metua tāne i hina’aro ’ia nā reira ; ’e ’ua fa’aue atu ra ’oia ia rātou ’eiaha roa rātou e fa’ahepo i te hō’ē ta’ata ’ia riro ’ei ari’i nō rātou.</div><div class="francais">25 Et il arriva qu’ils choisirent le premier-né du frère de Jared ; et son nom était Pagag. Et il arriva qu’il refusa et ne voulut pas être leur roi. Et le peuple voulut que son père l’y obligeât, mais son père ne voulut pas ; et il leur commanda de n’obliger aucun homme à être leur roi.</div></div><div class="verse-container"><div class="tahitien">26 ’E i muri a’era, ’ua mā’iti a’era rātou i te mau taea’e ato’a o Pagaga, ’e ’aita roa rātou i hina’aro.</div><div class="francais">26 Et il arriva qu’ils choisirent tous les frères de Pagag, et ceux-ci ne voulurent pas.</div></div><div class="verse-container"><div class="tahitien">27 ’E i muri a’era, ’aita ato’a te mau tamari’i tamāroa a Iareda i hina’aro, maori rā te hō’ē ana’e ; ’e ’ua fa’atāhinuhia a’era Oriha ’ei ari’i nō te mau ta’ata.</div><div class="francais">27 Et il arriva que les fils de Jared ne le voulurent pas non plus, sauf un ; et Orihah fut oint pour être roi du peuple.</div></div><div class="verse-container"><div class="tahitien">28 ’E ’ua ha’amata ihora ’oia i te fa’atere, ’e ’ua manuia rahi ihora te mau ta’ata ; ’e ’ua riro rātou ’ei feiā tao’a rahi roa.</div><div class="francais">28 Et il commença à régner, et le peuple commença à prospérer ; et ils devinrent extrêmement riches.</div></div><div class="verse-container"><div class="tahitien">29 ’E i muri a’era, ’ua pohe ihora Iareda, ’e tōna taea’e ato’a ho’i.</div><div class="francais">29 Et il arriva que Jared mourut et son frère aussi.</div></div><div class="verse-container"><div class="tahitien">30 ’E i muri a’era, ’ua haere Oriha ma te ha’eha’a i mua i te Fatu, ’e ’ua ha’amana’o māite ihora ’oia i te mau mea rahi tā te Fatu i rave nō tōna ra metua tāne, ’e ’ua ha’api’i ato’a ho’i ’oia i tōna mau ta’ata i te mau mea rahi tā te Fatu i rave nō tō rātou mau metua.</div><div class="francais">30 Et il arriva qu’Orihah marcha humblement devant le Seigneur et se souvint à quel point les choses que le Seigneur avait faites pour son père étaient grandes et enseigna aussi à son peuple à quel point les choses que le Seigneur avait faites pour ses pères étaient grandes.</div></div>
    <div class="verse-container introduction"><div class="tahitien">’Ua fa’atere ari’i Oriha ma te parauti’a—I rotopū i te ’ohipa harura’a mana ’e te mārōra’a, ’ua fa’atupuhia ihora nā bāsileia ’enemi o Sule ’e Kohora—’Ua fa’ahapa te mau peropheta i te mau ’ohipa ’ī’ino ’e te ha’amori ’īdolo a te mau ta’ata, ’e ’ua tātarahapa rātou i muri iho.</div><div class="francais">Orihah règne en justice — Les royaumes rivaux de Shule et de Cohor sont fondés au milieu de l’usurpation et de la discorde — Des prophètes condamnent la méchanceté et l’idolâtrie du peuple, qui, alors, se repent.</div></div>
    <p>
        <a href="chapter_14_5.html">Chapitre précédent</a> | 
        <a href="chapter_14_7.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
