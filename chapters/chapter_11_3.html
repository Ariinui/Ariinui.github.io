
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 3</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 3</h2>
    <div class="verse-container"><div class="tahitien">1 ’E i teienei, i muri a’era, i te hō’ē ’ahuru ’e ma ono o te matahiti i muri a’e i te taera’a mai o te Mesia, ’ua fāri’i Lakoneusa, te tāvana o te fenua, i te hō’ē ’episetole nō ’ō mai i te ta’ata fa’atere ’e te tāvana nō te pupu ’eiā haru ; e teie te mau parau i pāpa’ihia, ’o tei nā ’ō mai ē :</div><div class="francais">1 Et alors, il arriva que la seizième année depuis la venue du Christ, Lachonéus, le gouverneur du pays, reçut une épître du chef et gouverneur de cette bande de brigands ; et voici les paroles qui étaient écrites :</div></div><div class="verse-container"><div class="tahitien">2 E Lakoneusa, te tāvana fa’ahiahia rahi o te fenua, inaha, tē pāpa’i atu nei au i teie nei ’episetole ia ’oe na, ’e tē ’ārue rahi nei au ia ’oe nō tō ’oe ha’apa’o maita’i, ’e nō te ha’apa’o maita’i ato’a o tō ’oe mau ta’ata, i te tāpe’a-māite-ra’a i tei mana’ohia e ’outou nō tō ’outou ti’ara’a ’e ti’amāra’a ; ’oia ïa, ’ua tāpe’a māite ’outou, mai te mea ra ē, ’ua turuhia ’outou e te rima o te hō’ē atua, nō te pāruru i tō ’outou ti’amāra’a, ’e tā ’outou tao’a, ’e tō ’outou fenua, ’e ’aore rā ’o tei parauhia e ’outou ē, nō ’outou mau iho ā.</div><div class="francais">2 Lachonéus, très noble gouverneur en chef du pays, voici, je t’écris cette épître et te loue extrêmement de ta fermeté et aussi de la fermeté de ton peuple à défendre ce que vous supposez être votre droit et votre liberté ; oui, vous tenez bon, comme si vous étiez soutenus par la main d’un dieu, pour la défense de votre liberté, et de vos biens, et de votre pays, ou de ce que vous appelez ainsi.</div></div><div class="verse-container"><div class="tahitien">3 ’E tē ’oto nei au ia ’oe, e te ta’ata fa’ahiahia rahi e Lakoneusa, ’o ’oe i riro ’ei mea ma’ama’a i te mana’ora’a ē, e ti’a ia ’oe ’ia ’aro mai i te mau ta’ata pūai e rave rahi i raro a’e i tā’u nei fa’aterera’a, ’o tei ineine i teienei ’e tā rātou mau mauha’a tama’i, ’e ’o tē tīa’i ra ma te ’ana’anatae rahi i te parau ē—’A haere atu i raro ’e ’a ’aro atu i te mau ’āti Nephi ’e ’a ha’amou ia rātou.</div><div class="francais">3 Et il me semble dommage, très noble Lachonéus, que vous soyez assez insensés et assez vaniteux pour penser pouvoir résister à tous ces hommes courageux qui sont sous mes ordres, qui sont en ce moment en armes et attendent avec une grande impatience le signal : Descendez contre les Néphites et détruisez-les.</div></div><div class="verse-container"><div class="tahitien">4 ’E ’ua ’ite au i tō rātou vārua vī ’ore, ’e ’ua fa’a’ite mai rātou i tō rātou iho huru i ni’a i te tahua ’arora’a, ’e ’ua ’ite ato’a vau i tō rātou ’ino’ino mure ’ore ia ’outou, nō te mau mea hape e rave rahi tā ’outou i rave i ni’a ia rātou, nō reira mai te mea e haere mai rātou e ’aro ia ’outou, e ha’amou roa rātou ia ’outou.</div><div class="francais">4 Et moi, connaissant leur courage indomptable, les ayant mis à l’épreuve sur le champ de bataille, et connaissant leur haine éternelle envers vous à cause des nombreux torts que vous leur avez causés, alors je sais que s’ils descendaient contre vous, ils vous frapperaient d’une destruction totale.</div></div><div class="verse-container"><div class="tahitien">5 Nō reira, ’ua pāpa’i au i teie nei ’episetole, ma te tītiro i te reira i tō’u iho rima, ma te aroha ia ’outou nō tō ’outou ’āueue ’ore i te ti’aturira’a i te mea ’o tā ’outou i ti’aturi e mea ti’a, ’e nō tō ’outou ’ā’au itoito i ni’a i te tahua nō te ’arora’a.</div><div class="francais">5 C’est pourquoi j’ai écrit cette épître, la scellant de ma main, éprouvant de la sympathie pour votre bien-être à cause de votre fermeté dans ce que vous croyez être juste et de votre noble courage sur le champ de bataille.</div></div><div class="verse-container"><div class="tahitien">6 Nō reira tē pāpa’i atu nei au ia ’oe na, ma te hina’aro ’ia tu’u mai ’outou ia ’outou i roto i te rima o tō’u nei feiā, ’e tō ’outou mau ’oire, ’e tō ’outou mau fenua, ’e tā ’outou mau tao’a, ’ia ’ore rātou ’ia haere mai e ’aro ia ’outou i tā rātou ’o’e ’e ’a fa’atae atu ai i te ha’amoura’a i ni’a ia ’outou.</div><div class="francais">6 C’est pourquoi je vous écris, désirant que vous livriez à ce peuple qui est le mien, vos villes, vos terres et vos possessions, plutôt que de le laisser venir contre vous avec l’épée et de laisser la destruction s’abattre sur vous.</div></div><div class="verse-container"><div class="tahitien">7 Terā te tahi parau, ’a tu’u mai ia ’outou iho ia mātou nei, ’e ’a ’āmui mai ia mātou nei ’e ’a ha’amātau ia ’outou i tā mātou mau ’ohipa huna, e fa’ariro ia ’outou ’ei mau taea’e nō mātou ’e ’ia riro mai ia mātou nei te huru—’eiaha ’ei mau tītī nā mātou, ’ei mau taea’e rā ’e ’ei mau hoa nō mātou i te pae’au nō tā mātou mau tao’a ato’a.</div><div class="francais">7 Ou, en d’autres termes, livrez-vous à nous, et unissez-vous à nous, et faites la connaissance de nos œuvres secrètes, et devenez nos frères, afin d’être semblables à nous : non pas nos esclaves, mais nos frères et associés à tous nos biens.</div></div><div class="verse-container"><div class="tahitien">8 ’E inaha, tē tapu nei au i te hō’ē tapura’a ia ’oe, mai te mea e nā reira ’outou, e ’ore roa ’outou e ha’amouhia ; ’ia ’ore rā ’outou e nā reira, tē tapu nei au i te hō’ē tapura’a ia ’outou, ’ia tae i te ’āva’e i mua nei e fa’aue atu vau i tō’u nei mau nu’u fa’ehau ’ia haere atu e ’aro ia ’outou, e ’ore roa rātou e tāpe’a i tō rātou rima ’e e ’ore roa ho’i rātou e fa’aora noa ia ’outou, e taparahi rā rātou ia ’outou, ’e e ha’ama’iri mai rātou i te ’o’e i ni’a ia ’outou ē tae roa ’ua mou roa ’outou.</div><div class="francais">8 Et voici, je vous jure avec serment que si vous faites cela, vous ne serez pas détruits ; mais si vous ne le faites pas, je vous jure avec serment que, le mois prochain, je commanderai à mes armées de descendre contre vous, et elles ne retiendront pas la main et ne vous épargneront pas, mais vous tueront, et feront tomber l’épée sur vous jusqu’à ce que vous soyez frappés d’extinction.</div></div><div class="verse-container"><div class="tahitien">9 ’E inaha, ’o vau nei ’o Gidiani ; ’e ’o vau nei te tāvana nō teie pupu ’ohipa huna a Gadianetona ; ’e ’ua ’ite au e mea maita’i te mau ’ohipa a teie pupu ; ’e nō te ’anotau tahito mai te reira ’e ’ua fa’atae-roa-hia mai te reira ia mātou nei.</div><div class="francais">9 Et voici, je suis Giddianhi ; et je suis le gouverneur de cette société qui est la société secrète de Gadianton ; et je sais que cette société et ses œuvres sont bonnes ; et elles existent de longue date et elles nous ont été transmises.</div></div><div class="verse-container"><div class="tahitien">10 ’E tē pāpa’i atu nei au i teie nei ’episetole ia ’oe na, e Lakoneusa, ’e tē ti’aturi nei au e hōro’a mai ’outou i tō ’outou mau fenua ’e tā ’outou mau tao’a, ’ia ’ore te toto ’ia ha’amani’ihia, ’e ’ia roa’a fa’ahou mai i tō’u nei mau ta’ata tō rātou ti’amāra’a ’e te fa’aterera’a hau fenua, ’o rātou teie ’o tei tāiva ’ē ia ’outou nō tā ’outou mau ’ohipa ’ī’ino i te ravera’a atu i tō rātou ti’amāra’a nō te fa’atere i te hau fenua, ’e ’ia ’ore ’outou ’ia rave i te reira, e tāho’o atu vau i tā rātou ra mau hāmani-’ino-ra’a. ’O vau nei ’o Gidiani.</div><div class="francais">10 Et je t’écris cette épître, Lachonéus, et j’espère que vous livrerez vos terres et vos possessions sans effusion de sang, afin que ce peuple qui est le mien, qui fait dissidence à cause de la méchanceté que vous avez manifestée en lui refusant ses droits au gouvernement, puisse recouvrer ses droits et son gouvernement ; et si vous ne le faites pas, je vengerai les torts qui lui ont été causés. Je suis Giddianhi.</div></div><div class="verse-container"><div class="tahitien">11 ’E i teienei, i muri a’era, i tō Lakoneusa fāri’ira’a i teie ’episetole, ’ua māere roa ihora ’oia nō te mata’u ’ore o Gidiani i te tītaura’a ’ia hōro’a atu i te fenua o te mau ’āti Nephi, ’e ’oia ato’a ho’i nō te ha’amata’ura’a ho’i i te mau ta’ata ’e nō te tāho’ora’a i te mau hāmani-’ino-ra’a i te feiā ’o tei ’ore i hāmani-’ino-hia ra, maori rā ’ua hāmani ’ino rātou ia rātou iho nā roto i tā rātou tāiva-’ē-ra’a ’e te ’āmuira’a atu i te mau ta’ata ’eiā haru parauti’a ’ore ’e te vi’ivi’i.</div><div class="francais">11 Et alors, il arriva que lorsque Lachonéus reçut cette épître, il fut extrêmement étonné de l’audace de Giddianhi à exiger la possession du pays des Néphites, et aussi à menacer le peuple, et à vouloir venger les torts de ceux à qui aucun tort n’avait été fait, si ce n’est qu’ils s’étaient fait du tort à eux-mêmes en faisant dissidence pour se joindre à ces brigands pervers et abominables.</div></div><div class="verse-container"><div class="tahitien">12 I teienei, inaha, ’ua riro teie ta’ata ’o Lakoneusa, te tāvana rahi, ’ei ta’ata parauti’a, ’e ’aita ’oia i mata’u i te mau tītaura’a ’e te mau parau ha’amata’u a te ta’ata ’eiā haru ; nō reira ’aita ’oia i ha’apa’o i te ’episetole a Gidiani, te tāvana o te feiā ’eiā haru, ’ua fa’aue rā ’oia i tōna mau ta’ata ’ia ti’aoro atu i te Fatu nō te fāri’i i te pūai i te taime e pou mai ai te feiā ’eiā haru i raro nō te ’aro mai ia rātou.</div><div class="francais">12 Or, voici, ce Lachonéus, le gouverneur, était un juste, et les exigences et les menaces d’un brigand ne pouvaient l’effrayer ; c’est pourquoi il ne prêta pas attention à l’épître de Giddianhi, gouverneur des brigands, mais commanda à son peuple de crier au Seigneur pour avoir de la force pour le moment où les brigands descendraient contre lui.</div></div><div class="verse-container"><div class="tahitien">13 ’Oia ïa, ’ua fa’atae ’oia i te hō’ē fa’a’itera’a mana i rotopū i te mau ta’ata ato’a, ’ia ha’aputuputu mai rātou i tā rātou mau vahine, ’e tā rātou mau tamari’i, ’e tā rātou mau nana māmoe ’e tā rātou mau nana pua’atoro, ’e tā rātou mau tao’a ato’a i te vāhi hō’ē, maori rā tō rātou fenua.</div><div class="francais">13 Oui, il envoya une proclamation parmi tout le peuple, lui disant de rassembler ses femmes et ses enfants, ses troupeaux de gros et de petit bétail, et tous ses biens, à l’exception de ses terres, en un seul lieu.</div></div><div class="verse-container"><div class="tahitien">14 ’E ’ua fa’aue atu ra ’oia ’ia patuhia te mau pā ma te ha’a’ati ia rātou, ’e ’ia rahi roa tō te reira pa’ari. ’E ’ua fa’aue ato’a atu ra ’oia ’ia fa’ata’ahia te tahi mau nu’u fa’ehau o te mau ’āti Nephi ’e te mau ’āti Lamana ’e ’aore rā ia rātou pā’āto’a ’o tei tai’ohia i rotopū i te mau ’āti Nephi, ’e ’ia fa’ata’ahia rātou ’ei mau tīa’i nō te pāruru ia rātou, ’e nō te tīa’i ia rātou i te pō ’e te ao i te feiā ’eiā haru.</div><div class="francais">14 Et il fit construire des fortifications tout autour d’eux, et la force devait en être extrêmement grande. Et il fit placer, tout autour, des armées, tant de Néphites que de Lamanites, ou de tous ceux qui étaient comptés parmi les Néphites, comme gardes pour les surveiller et pour les protéger, jour et nuit, des brigands.</div></div><div class="verse-container"><div class="tahitien">15 ’Oia ïa, ’ua parau atu ra ’oia ia rātou : Mai te Fatu e ora ra, ’ia ’ore ’outou ’ia tātarahapa i tā ’outou mau ’ohipa ’ī’ino ato’a, ’e ’ia ti’aoro atu i te Fatu, e ’ore roa ’outou e fa’aorahia i te rima o te feiā ’eiā haru o Gadianetona.</div><div class="francais">15 Oui, il leur dit : Comme le Seigneur vit, si vous ne vous repentez pas de toutes vos iniquités et ne criez pas au Seigneur, vous ne serez en aucune façon délivrés des mains de ces brigands de Gadianton.</div></div><div class="verse-container"><div class="tahitien">16 E mea rahi roa ’e e mea fa’ahiahia roa te mau parau ’e te mau tohura’a a Lakoneusa ’e ’ua fa’atae atu te reira i te mata’u i ni’a i te mau ta’ata ato’a ; ’e ’ua fa’aitoito a’era rātou ma tō rātou pūai ’ia ha’apa’o i te mau parau a Lakoneusa.</div><div class="francais">16 Et si grandes et merveilleuses furent les paroles et les prophéties de Lachonéus, qu’elles remplirent de crainte tout le peuple ; et il mit toute sa force à faire selon les paroles de Lachonéus.</div></div><div class="verse-container"><div class="tahitien">17 ’E i muri a’era, ’ua mā’iti Lakoneusa i te mau ra’atira rahi i ni’a i te mau nu’u fa’ehau ato’a o te mau ’āti Nephi, nō te fa’atere ia rātou i te taime e tae mai ai te feiā ’eiā haru i raro, mai te mēdēbara mai, nō te ’aro ia rātou.</div><div class="francais">17 Et il arriva que Lachonéus nomma des capitaines en chef sur toutes les armées des Néphites, pour les commander au moment où les brigands descendraient du désert contre eux.</div></div><div class="verse-container"><div class="tahitien">18 I teienei, ’ua mā’itihia te ra’atira rahi roa atu i rotopū i te mau ra’atira rahi ato’a ’e te mau ta’ata fa’atere rahi ato’a o te mau nu’u fa’ehau o te mau ’āti Nephi, ’e tōna i’oa ra o Gidigidoni ïa.</div><div class="francais">18 Or, le principal de tous les capitaines en chef et commandant suprême de toutes les armées néphites fut nommé, et son nom était Gidgiddoni .</div></div><div class="verse-container"><div class="tahitien">19 I teienei, e peu mātauhia i rotopū i te mau ’āti Nephi ato’a ’ia mā’iti i tō rātou mau ra’atira rahi, te hō’ē ta’ata tei roto iāna te vārua nō te heheura’a ’e nō te tohura’a ato’a (maori rā i te mau tau nō tō rātou parauti’a ’ore) ; nō reira, ’o teie Gidigidoni te hō’ē peropheta rahi i rotopū ia rātou, mai te ha’avā rahi ato’a ho’i.</div><div class="francais">19 Or, il était de coutume parmi tous les Néphites de nommer comme capitaine en chef (sauf à leurs époques de méchanceté) quelqu’un qui avait l’esprit de révélation et aussi de prophétie ; c’est pourquoi, ce Gidgiddoni était un grand prophète parmi eux, comme l’était aussi le grand juge.</div></div><div class="verse-container"><div class="tahitien">20 I teienei, ’ua parau atu ra te mau ta’ata ia Gidigidoni : ’A pure i te Fatu, ’e haere ana’e tātou i ni’a i te mau mou’a ’e i roto i te mēdēbara, ’ia ti’a ia tātou ’ia ’aro atu i te feiā ’eiā haru, ’e ’ia ha’amou ia rātou i roto i tō rātou iho mau fenua.</div><div class="francais">20 Alors, le peuple dit à Gidgiddoni : Prie le Seigneur, et montons sur les montagnes et dans le désert, afin de tomber sur les brigands et de les détruire dans leurs terres.</div></div><div class="verse-container"><div class="tahitien">21 ’Āre’a rā ’ua nā ’ō atu ra Gidigidoni ia rātou : ’Ua ’ōpani te Fatu ; ’e mai te mea e haere atu tātou nō te ’aro atu ia rātou, e tu’u atu ïa te Fatu ia tātou i roto i tō rātou rima ; nō reira e fa’aineine ïa tātou ia tātou iho i rōpū mau i tō tātou mau fenua, ’e e ha’aputuputu ’āmui mai tātou i tō tātou mau nu’u fa’ehau pā’āto’a, ’e ’aita tātou e haere atu e ’aro ia rātou, e tīa’i noa rā tātou ē tae noa atu ’ua haere mai rātou e ’aro ia tātou nei ; nō reira, mai te Fatu e ora nei, mai te mea e nā reira tātou i te rave, e tu’u mai ’oia ia rātou i roto i tō tātou nei rima.</div><div class="francais">21 Mais Gidgiddoni leur dit : À Dieu ne plaise : car si nous montions contre eux, le Seigneur nous livrerait entre leurs mains ; c’est pourquoi, nous nous préparerons au centre de nos terres, et nous rassemblerons toutes nos armées, et nous n’irons pas contre eux, mais nous attendrons qu’ils viennent contre nous ; et comme le Seigneur vit, si nous faisons cela, il les livrera entre nos mains.</div></div><div class="verse-container"><div class="tahitien">22 ’E i muri a’era, ’ia tae a’era i te hō’ē ’ahuru ’e ma hitu o te matahiti, i te pae hope’a o te matahiti, ’ua tae te fa’a’itera’a mana a Lakoneusa i ni’a i te fenua tā’āto’a, ’e ’ua rave mai rātou i tā rātou mau pua’ahorofenua, ’e tā rātou mau pere’o’o, ’e tā rātou mau pua’atoro, ’e tā rātou mau nana māmoe pā’āto’a, ’e tā rātou mau nana pua’atoro, ’e tā rātou sītona, ’e tā rātou mau tao’a pā’āto’a, ’e ’ua haere atu rātou nā roto i te mau pupu hō’ē tauatini, ’e te mau pupu hō’ē ’ahuru tauatini, ē tae noa atu ’ua hope rātou pā’āto’a i te haere atu i te vāhi i fa’ata’ahia nō te ha’aputuputu ’āmui ia rātou, nō te pāruru atu ia rātou iho i tō rātou mau ’enemi.</div><div class="francais">22 Et il arriva que la dix-septième année, vers la fin de l’année, la proclamation de Lachonéus s’était répandue sur toute la surface du pays, et ils avaient pris leurs chevaux, et leurs chars, et leurs bêtes, et tous leurs troupeaux de gros et de petit bétail, et leur grain, et tous leurs biens, et s’étaient mis en marche par milliers et par dizaines de milliers, jusqu’à ce qu’ils se fussent tous rendus au lieu qui avait été désigné pour leur rassemblement, pour se défendre contre leurs ennemis.</div></div><div class="verse-container"><div class="tahitien">23 ’E te fenua i fa’ata’ahia ’o te fenua ïa o Zarahemela, ’e te fenua i rōpū i te fenua nō Zarahemela ’e te fenua nō ’Auhune, ’oia ïa, ’e te ’ōti’a i rōpū i te fenua nō ’Auhune ’e te fenua nō Ano.</div><div class="francais">23 Et le pays qui fut désigné fut le pays de Zarahemla et le pays qui était entre le pays de Zarahemla et le pays d’Abondance, oui, jusqu’à la ligne qui était entre le pays d’Abondance et le pays de Désolation.</div></div><div class="verse-container"><div class="tahitien">24 ’E tē vai ra e rave rahi tauatini ta’ata ’o tei parauhia e mau ’āti Nephi, ’o tei ha’aputuputu ’āmui mai ia rarou i teie nei fenua. I teienei ’ua fa’aue Lakoneusa ia rātou ’ia ha’aputuputu ’āmui mai rātou i te fenua i te pae apato’a, nō te ’anatemara’a rahi i tae mai i ni’a i te fenua i te pae apato’erau.</div><div class="francais">24 Et il eut des milliers et des milliers de personnes, qui étaient appelées Néphites, qui se rassemblèrent dans ce pays. Alors, Lachonéus les fit se rassembler dans le pays situé du côté du sud, à cause de la grande malédiction qui était sur le pays situé du côté du nord.</div></div><div class="verse-container"><div class="tahitien">25 ’E ’ua pāruru ha’apa’ari rātou ia rātou iho i tō rātou mau ’enemi ; ’e ’ua pārahi ihora rātou i te fenua hō’ē ’e i roto i te pupu hō’ē, ’e ’ua mata’u ho’i rātou i te mau parau i parauhia e Lakoneusa ra, ’e nō reira ho’i ’ua tātarahapa rātou i tā rātou mau hara ato’a ; ’e ’ua fa’atae atu ra rātou i tā rātou mau pure i te Fatu tō rātou Atua, ’ia fa’aora mai ’oia ia rātou i te taime e tae mai ai tō rātou mau ’enemi nō te ’aro ia rātou.</div><div class="francais">25 Et ils se fortifièrent contre leurs ennemis ; et ils demeuraient dans un seul pays, et en un seul corps, et ils craignaient les paroles qui avaient été dites par Lachonéus, de sorte qu’ils se repentirent de tous leurs péchés ; et ils élevèrent leurs prières vers le Seigneur, leur Dieu, afin qu’il les délivrât au moment où leurs ennemis descendraient leur livrer bataille.</div></div><div class="verse-container"><div class="tahitien">26 ’E ’ua ’oto rahi rātou nō tō rātou mau ’enemi. ’E ’ua fa’aue atu ra Gidigidoni ’ia hāmani rātou i te mau mauha’a tama’i e rave rahi te huru, ’e ’ia pūai maita’i rātou i te ’ahu tama’i ’e i te mau pāruru tama’i rahi, ’e i te mau pāruru tama’i iti, ’e ’ia au i te huru nō tāna ha’api’ira’a ia rātou.</div><div class="francais">26 Et ils étaient extrêmement attristés à cause de leurs ennemis. Et Gidgiddoni leur fit faire des armes de guerre de toutes sortes, et ils devaient être forts grâce aux armures, et aux petits et aux grands boucliers, selon ses instructions.</div></div>
    <div class="verse-container introduction"><div class="tahitien">’Ua upo’oti’a te mau nu’u fa’ehau ’āti Nephi i ni’a a’e i te mau ta’ata ’eiā haru o Gadianetona—’Ua taparahihia ’o Gidiani, ’e ’ua tārīhia tōna mono ’o Zemenariha—’Ua ’ārue te mau ’āti Nephi i te Fatu nō tō rātou upō’ōti’ara’a. Fātata 19–22M.M.</div><div class="francais">Les armées néphites battent les brigands de Gadianton — Giddianhi est tué, et son successeur, Zemnarihah, est pendu — Les Néphites louent le Seigneur pour leurs victoires. Vers 19–22 apr. J.-C.</div></div>
    <nav>
        <a href="chapter_11_2.html">Chapitre précédent</a> | 
        <a href="chapter_11_4.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
