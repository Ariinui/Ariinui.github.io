
<!DOCTYPE html>
<html lang="fr">
<head>
    <meta charset="UTF-8">
    <title>Hel Chapitre 6</title>
    <link rel="stylesheet" href="../styles.css">
</head>
<body>
    <h1>Hel</h1>
    <h2>Hel Chapitre 6</h2>
    <div class="verse-container"><div class="tahitien">1 ’E i muri a’era, ’ia hope a’era te ono ’ahuru ’e ma piti o te matahiti nō te fa’aterera’a a te mau ha’avā, ’ua tupu ihora teie nei mau mea, ’e ’ua riro ihora te pae rahi o te mau ’āti Lamana ’ei feiā parauti’a, ’e nō reira ho’i ’ua hau atu tō rātou parauti’a i tō te mau ’āti Nephi, nō tō rātou ha’apa’o maita’i ’e tō rātou itoito i roto i te fa’aro’o.</div><div class="francais">1 Et il arriva que lorsque la soixante-deuxième année du règne des juges fut terminée, toutes ces choses étaient arrivées, et les Lamanites étaient devenus, pour la plupart, un peuple juste, de sorte que leur justice dépassait celle des Néphites à cause de leur fermeté et de leur constance dans la foi.</div></div><div class="verse-container"><div class="tahitien">2 Inaha ho’i, e rave rahi tō te mau ’āti Nephi tei riro ’ei feiā ’eta’eta ’e te tātarahapa ’ore ’e te parauti’a ’ore, ’e nō reira ho’i ’ua pāto’i rātou i te parau a te Atua ’e te mau parau ato’a i a’ohia ’e i tohuhia ’o tei tae mai i rotopū ia rātou.</div><div class="francais">2 Car voici, il avait beaucoup de Néphites qui s’étaient endurcis et étaient devenus impénitents et fort méchants, de sorte qu’ils rejetaient la parole de Dieu, et toute la prédication, et toutes les prophéties qui venaient parmi eux.</div></div><div class="verse-container"><div class="tahitien">3 ’Āre’a rā, ’ua rahi roa te ’oa’oa o te mau ta’ata o te ’ēkālesia nō te mea ’ua fa’afāriuhia mai te mau ’āti Lamana ; ’oia ïa, nō te mea ’ua fa’ati’ahia te ’ēkālesia a te Atua i rotopū ia rātou. ’E ’ua aupuru rātou te tahi i te tahi, ’e ’ua ’oa’oa te tahi i te tahi, ’e ’ua fāri’i i te ’oa’oa rahi.</div><div class="francais">3 Néanmoins, le peuple de l’Église eut une grande joie à cause de la conversion des Lamanites, oui, à cause de l’Église de Dieu, qui avait été établie parmi eux. Et ils fraternisèrent, et se réjouirent ensemble, et eurent une grande joie.</div></div><div class="verse-container"><div class="tahitien">4 ’E i muri a’era, ’ua tae mai ra te mau ’āti Lamana e rave rahi i raro i te fenua ra nō Zarahemela, ’e ’ua fa’a’ite mai ra i te mau ta’ata o te mau ’āti Nephi i te huru o tō rātou fa’afāriura’ahia mai, ’e ’ua a’o mai ra ia rātou ’ia fāri’i i te fa’aro’o ’e ’ia tātarahapa.</div><div class="francais">4 Et il arriva que beaucoup de Lamanites descendirent au pays de Zarahemla, et annoncèrent au peuple des Néphites la façon dont ils avaient été convertis, et l’exhortèrent à la foi et au repentir.</div></div><div class="verse-container"><div class="tahitien">5 ’Oia ïa, e rave rahi tei a’o mai ma te mana rahi ’e te ha’amanara’a rahi, ē tae roa atu ’ua fa’ahaerehia e rave rahi i raro roa i te ha’eha’a, ’ia riro ’ei mau ta’ata ha’eha’a ’o tei pe’e atu i te Atua ’e te ’Ārenio.</div><div class="francais">5 Oui, et beaucoup prêchèrent avec une puissance et une autorité extrêmement grandes, au point d’amener beaucoup d’entre eux dans les profondeurs de l’humilité, à être les humbles disciples de Dieu et de l’Agneau.</div></div><div class="verse-container"><div class="tahitien">6 ’E i muri a’era, e rave rahi te mau ’āti Lamana tei haere i te fenua i te pae apato’erau ; ’e ’ua haere ato’a atu ’o Nephi rāua ’o Lehi i te fenua i te pae apato’erau nō te a’o atu i te mau ta’ata. ’E nō reira ’o te hope’a te reira nō te ono ’ahuru ’e ma toru o te matahiti.</div><div class="francais">6 Et il arriva que beaucoup de Lamanites allèrent au pays situé du côté du nord ; et Néphi et Léhi allèrent aussi au pays situé du côté du nord, prêcher au peuple. Et ainsi finit la soixante-troisième année.</div></div><div class="verse-container"><div class="tahitien">7 ’E inaha, ’ua tupu te hau i ni’a i te fenua tā’āto’a, ’e nō reira ho’i ’ua haere noa te mau ’āti Nephi i te mau vāhi ato’a ’o tā rātou i hina’aro, i rotopū ānei i te mau ’āti Nephi ’e ’aore rā i rotopū i te mau ’āti Lamana.</div><div class="francais">7 Et voici, il eut la paix dans tout le pays, de sorte que les Néphites allaient dans toutes les parties du pays où ils le voulaient, que ce fût parmi les Néphites ou les Lamanites.</div></div><div class="verse-container"><div class="tahitien">8 ’E i muri a’era, ’ua haere ato’a te mau ’āti Lamana i te mau vāhi tā rātou i hina’aro, i rotopū ānei i te mau ’āti Lamana ’e ’aore rā i rotopū i te mau ’āti Nephi ; ’e nō reira ’ua fārerei noa atu te tahi i te tahi, ’ua ho’o mai ’e ’ua ho’o atu, ’e ’ua noa’a te tao’a mai te au i tō rātou hina’aro.</div><div class="francais">8 Et il arriva que les Lamanites allaient aussi partout où ils le voulaient, que ce fût parmi les Lamanites ou parmi les Néphites ; et ainsi, ils avaient des échanges libres, pour acheter et vendre, et pour obtenir du gain, selon leur désir.</div></div><div class="verse-container"><div class="tahitien">9 ’E i muri a’era, ’ua riro atu ra rātou ’ei feiā tao’a rahi, te mau ’āti Lamana ’e te mau ’āti Nephi ato’a ho’i ; ’e ’ua rahi roa tā rātou ’auro, ’e te ’ārio, ’e te mau huru metalo maitata’i ato’a, i te fenua i te pae apato’a ’e i te fenua i te pae apato’erau ato’a ho’i.</div><div class="francais">9 Et il arriva qu’ils devinrent extrêmement riches, tant les Lamanites que les Néphites ; et ils eurent une abondance extrême d’or, et d’argent, et de toutes sortes de métaux précieux, tant dans le pays au sud que dans le pays au nord.</div></div><div class="verse-container"><div class="tahitien">10 I teienei, ’ua pi’ihia te fenua i te pae apato’a ’o Lehi, ’e ’ua pi’ihia te fenua i te pae apato’erau ’o Muleka, ’ia au i te i’oa o te tamaiti a Zedekia ; ’e ’ua arata’i mai ho’i te Fatu ia Muleka i te fenua i te pae apato’erau, ’e ’ia Lehi i te fenua i te pae apato’a.</div><div class="francais">10 Or, le pays au sud était appelé Léhi, et le pays au nord était appelé Mulek, d’après le nom du fils de Sédécias ; car le Seigneur avait amené Mulek dans le pays au nord et Léhi dans le pays au sud.</div></div><div class="verse-container"><div class="tahitien">11 ’E inaha, tē vai ra te mau huru ’auro ato’a i ni’a i teie nā fenua e piti, ’e te ’ārio, ’e te mau huru ’ōfa’i metalo ato’a ; ’e tei reira ato’a te mau ta’ata ’aravihi i te rave i te ’ohipa, ’e ’ua ’ohipa rātou i te mau huru ’ōfa’i metalo ato’a ’e ’ua tāmā roa i te reira ; ’e nō reira ’ua riro rātou ’ei feiā ’ona.</div><div class="francais">11 Et voici, il avait toutes sortes d’or dans ces deux pays, et d’argent, et de métaux précieux de toute espèce ; et il avait aussi des ouvriers habiles, qui travaillaient des métaux de toute espèce, et les raffinaient ; et ainsi, ils devinrent riches.</div></div><div class="verse-container"><div class="tahitien">12 ’E ’ua fa’a’apu rahi rātou i te sītona i te fenua i te pae apato’erau ’e i te pae apato’a ato’a ; ’e ’ua ruperupe maita’i te reira i te fenua i te pae apato’erau ’e i te pae apato’a ato’a ho’i. ’E ’ua tupu rātou i te rahi ’e i te pūai roa i ni’a i te fenua. ’E ’ua fa’a’amu rātou e rave rahi mau nana māmoe ’e mau nana pua’atoro, ’oia ïa, ’e e rave rahi mau pua’atoro poria.</div><div class="francais">12 Et ils cultivèrent du grain en abondance, tant dans le nord que dans le sud ; et ils prospérèrent extrêmement, tant dans le nord que dans le sud. Et ils se multiplièrent et devinrent extrêmement forts dans le pays. Et ils élevèrent beaucoup de troupeaux de gros et de petit bétail, oui, beaucoup de bétail engraissé.</div></div><div class="verse-container"><div class="tahitien">13 Inaha, ’ua rave tā rātou mau vahine i te ’ohipa ’e ’ua nino rātou, ’e ’ua hāmani rātou i te mau huru ’ahu ato’a, ’e te ’ahu paruai maita’i roa ’e te mau huru ’ahu ato’a nō te fa’a’ahu i tō rātou tino vai taha’a noa. ’E nō reira ’ua hope a’era te ono ’ahuru ’e ma maha o te matahiti ma te hau.</div><div class="francais">13 Voici, leurs femmes travaillaient et filaient, et faisaient toutes sortes de tissus, du fin lin retors et des tissus de toute espèce pour revêtir leur nudité. Et ainsi, la soixante-quatrième année passa dans la paix.</div></div><div class="verse-container"><div class="tahitien">14 ’E ’ia tae a’era i te ono ’ahuru ’e ma pae o te matahiti ’ua fāri’i rātou i te ’oa’oa rahi ’e te hau ; ’oia ïa, te mau a’ora’a e rave rahi ’e te mau tohura’a e rave rahi nō ni’a i te mau mea e tupu a muri atu. ’E nō reira ’ua hope a’era te ono ’ahuru ’e ma pae o te matahiti.</div><div class="francais">14 Et la soixante-cinquième année, ils eurent aussi beaucoup de joie et de paix, oui, beaucoup de prédications et beaucoup de prophéties concernant ce qui devait venir. Et ainsi passa la soixante-cinquième année.</div></div><div class="verse-container"><div class="tahitien">15 ’E i muri a’era, ’ia tae a’era i te ono ’ahuru ’e ma ono o te matahiti nō te fa’aterera’a a te mau ha’avā, inaha, ’ua taparahihia ihora Kezorama e te rima ’itea-’ore-hia ’a pārahi noa ai ’oia i ni’a i te pārahira’a ha’avāra’a. ’E i muri a’era, i taua ato’a iho matahiti ra, ’ua taparahi-ato’a-hia tāna tamaiti, ’o tei mā’itihia e te mau ta’ata ’ei mono nōna. ’E nō reira ’ua hope a’era te ono ’ahuru ’e ma ono o te matahiti.</div><div class="francais">15 Et il arriva que la soixante-sixième année du règne des juges, voici, Cézoram fut assassiné par une main inconnue, tandis qu’il était assis sur le siège du jugement. Et il arriva que la même année, son fils, qui avait été nommé à sa place par le peuple, fut aussi assassiné. Et ainsi finit la soixante-sixième année.</div></div><div class="verse-container"><div class="tahitien">16 ’E i te ha’amatara’a nō te ono ’ahuru ’e ma hitu o te matahiti, ’ua ha’amata te ta’ata i te pūai fa’ahou i roto i te parauti’a ’ore roa.</div><div class="francais">16 Et au commencement de la soixante-septième année, le peuple commença à redevenir extrêmement méchant.</div></div><div class="verse-container"><div class="tahitien">17 Inaha ho’i, ’ua ha’amaita’i maoro te Fatu ia rātou i te mau tao’a rahi nō teie nei ao, ’e ’aita ho’i rātou i fa’ati’arepuhia ’ia fa’atupu i te riri, i te mau tama’i, ’e i te ha’amani’i i te toto ; nō reira, ’ua ha’amata ihora tō rātou ’ā’au i te nounou i tā rātou iho mau tao’a ; ’oia ïa, ’e ’ua ha’amata ihora rātou i te tītau rahi atu ā i te faufa’a ’ia fa’ateiteihia rātou te tahi i ni’a a’e i te tahi ; nō reira ’ua ha’amata ihora rātou i te taparahi huna noa i te ta’ata, ’e i te rave huna noa ’e i te haru noa, ’ia roa’a tā rātou faufa’a.</div><div class="francais">17 Car voici, le Seigneur les avait si longtemps bénis en leur donnant les richesses du monde qu’ils n’avaient pas été excités à la colère, aux guerres, ni à l’effusion du sang ; c’est pourquoi ils commencèrent à mettre leur cœur dans leurs richesses ; oui, ils commencèrent à chercher à obtenir du gain, afin de s’élever l’un au-dessus de l’autre ; c’est pourquoi ils commencèrent à commettre des meurtres secrets, et à commettre des actes de brigandage et à piller, afin d’obtenir du gain.</div></div><div class="verse-container"><div class="tahitien">18 ’E i teienei inaha, nō roto mai teie mau ta’ata taparahi ta’ata ’e teie mau ta’ata ’eiā haru i te hō’ē pupu ta’ata i fa’anahonahohia e Kisakumena rāua ’o Gadianetona. ’E i teienei, i muri a’era, tē vai nei e rave rahi ta’ata, ē tae noa atu i rotopū i te mau ’āti Nephi iho, nō roto mai i te pupu a Gadianetona. Inaha rā, te pae rahi roa o taua mau ta’ata ra, nō roto ïa i te feiā parauti’a ’ore roa o te mau ’āti Lamana. ’E ’ua parauhia rātou te mau ta’ata ’eiā haru ’e te mau ta’ata taparahi ta’ata nā Gadianetona.</div><div class="francais">18 Or, voici, ces assassins et ces pillards étaient une bande qui avait été formée par Kishkumen et Gadianton . Or, il était arrivé qu’il en avait beaucoup parmi les Néphites qui étaient de la bande de Gadianton. Mais voici, ils étaient plus nombreux parmi la partie la plus méchante des Lamanites. Et ils étaient appelés les brigands et les assassins de Gadianton.</div></div><div class="verse-container"><div class="tahitien">19 ’E nā rātou ho’i i taparahi i te ha’avā rahi ra ’o Kezorama, ’e tāna ho’i tamaiti, ’a pārahi noa ai rāua i ni’a i te pārahira’a ha’avāra’a ; ’e inaha, ’aita roa rātou i ’itehia.</div><div class="francais">19 Et c’étaient eux qui avaient assassiné le grand juge Cézoram, et son fils, tandis qu’ils étaient sur le siège du jugement ; et voici, on ne les trouva pas.</div></div><div class="verse-container"><div class="tahitien">20 ’E i teienei, i muri a’era, ’ia ’ite a’era te mau ’āti Lamana ē, tē vai ra te feiā ’eiā haru i rotopū ia rātou ’ua ’oto roa ihora rātou ; ’e ’ua fa’a’ohipa rātou i te mau rāve’a ato’a i roto i tō rātou mana nō te ha’amou ia rātou mai ni’a atu i te fenua nei.</div><div class="francais">20 Et alors, il arriva que lorsque les Lamanites découvrirent qu’il avait des brigands parmi eux, ils en furent extrêmement attristés, et ils utilisèrent tous les moyens qui étaient en leur pouvoir pour les exterminer de la surface de la terre.</div></div><div class="verse-container"><div class="tahitien">21 Inaha rā, ’ua fa’ati’arepu Sātane i te ’ā’au o te pae rahi o te mau ’āti Nephi, ’e nō reira ho’i ’ua ’āmui atu ra rātou i te mau pupu ’eiā haru, ’e ’ua fa’aau ihora i tā rātou mau fafaura’a ’e tā rātou mau tapura’a, ’ia pāruru ’e ’ia fa’aora te tahi i te tahi i te mau vāhi i fifihia ai rātou ra, ’e ’ia ’ore rātou ’ia tāho’ohia nō tā rātou mau taparahira’a ta’ata, ’e tā rātou mau ’eiā-haru-ra’a, ’e tā rātou mau ’eiāra’a.</div><div class="francais">21 Mais voici, Satan excita le cœur de la plus grande partie des Néphites, de sorte qu’ils s’unirent à ces bandes de brigands, et firent leurs alliances et leurs serments de se protéger et de se préserver mutuellement dans toutes les circonstances difficiles dans lesquelles ils seraient placés, afin de ne pas souffrir pour leurs meurtres, et leurs pillages, et leurs vols.</div></div><div class="verse-container"><div class="tahitien">22 ’E i muri a’era, tē vai ra tā rātou mau tāpa’o, ’oia ïa, tā rātou mau tāpa’o huna, ’e tā rātou mau parau huna ; ’e ’ua ravehia te reira ’ia ti’a ia rātou ’ia ’ite pāpū i te taea’e i tomo atu i roto i te fafaura’a, ’e ’ia rave noa atu tōna taea’e i te parauti’a ’ore ’aita ’oia e tāho’ohia e tōna taea’e, ’e ’aita ato’a ’oia e tāho’ohia e te mau ta’ata i roto i tāna pupu, ’o tei fa’aoti ato’a i teie fafaura’a.</div><div class="francais">22 Et il arriva qu’ils eurent leurs signes, oui, leurs signes secrets, et leurs mots secrets ; et cela, afin de distinguer un frère qui avait conclu l’alliance, afin que, quelle que fût la méchanceté que son frère commettait, il ne fût pas lésé par son frère, ni par ceux qui appartenaient à sa bande, qui avaient conclu cette alliance.</div></div><div class="verse-container"><div class="tahitien">23 ’E nō reira ’ua ti’a ia rātou ’ia taparahi noa i te ta’ata, ’ia ’eiā haru, ’ia ’eiā, ’e ’ia rave i te mau ’ohipa tai’ata ’e te mau huru ’ohipa ’ī’ino ato’a, ’o tei ’ore i au i te mau ture nō tō rātou fenua ’e i te mau ture ato’a a tō rātou Atua.</div><div class="francais">23 Et ainsi, ils pouvaient assassiner, et piller, et voler, et commettre des fornications et toutes sortes de méchanceté, à l’encontre des lois de leur pays et aussi des lois de leur Dieu.</div></div><div class="verse-container"><div class="tahitien">24 ’E te ta’ata i roto i tā rātou pupu ’o tē fa’a’ite i tā rātou mau ’ohipa ’ī’ino ’e te mau ’ohipa vi’ivi’i i tō te ao nei, e ha’avāhia ïa ’oia, ’eiaha ’ia au i te mau ture nō tō rātou fenua, ’ia au rā i te mau ture nō tā rātou mau ’ohipa ’ī’ino, ’o tei hōro’ahia mai e Gadianetona rāua ’o Kisakumena.</div><div class="francais">24 Et quiconque appartenait à leur bande et révélait au monde leur méchanceté et leurs abominations devait être jugé, non selon les lois de leur pays, mais selon les lois de leur méchanceté, qui avaient été données par Gadianton et Kishkumen.</div></div><div class="verse-container"><div class="tahitien">25 I teienei inaha, ’o teie te mau tapura’a huna ’e te mau fafaura’a huna ’o tā Alama i fa’aue i tāna tamaiti ’eiaha roa ’ia fa’ataehia nā roto i te ao, ’o te riro te reira ’ei rāve’a nō te ha’amou i te mau ta’ata.</div><div class="francais">25 Or, voici, ce sont ces serments et ces alliances secrets qu’Alma avait commandé à son fils de ne pas révéler au monde, de peur qu’ils fussent le moyen d’amener le peuple à sa destruction.</div></div><div class="verse-container"><div class="tahitien">26 I teienei inaha, ’aita taua mau tapura’a huna ’e te mau fafaura’a huna i tae mai ia Gadianetona nā roto mai i te mau pāpa’a parau i hōro’ahia mai ia Helamana ; inaha rā, ’ua tu’uhia mai te reira i roto i te ’ā’au o Gadianetona e taua iho ta’ata ra i fa’ahema i tō tātou nā metua mātāmua ’ia ’amu i te mā’a i rāhuihia ra—</div><div class="francais">26 Or, voici, ces serments et ces alliances secrets n’étaient pas parvenus à Gadianton par les annales qui avaient été remises à Hélaman ; mais voici, ils furent mis dans le cœur de Gadianton par ce même être qui séduisit nos premiers parents pour qu’ils mangeassent du fruit défendu —</div></div><div class="verse-container"><div class="tahitien">27 ’Oia ïa, nā taua iho ta’ata ra ’o tei fa’aau i te ’ōpuara’a huna ia Kaina ē, mai te mea e taparahi ’oia i tōna taea’e ia Abela e’ita roa te reira e ’itehia e tō te ao nei. ’E ’ua fa’aau ’oia i te ’ōpuara’a huna ia Kaina ’e te mau ta’ata tei pe’e iāna mai te reira mai taime.</div><div class="francais">27 oui, ce même être qui complota avec Caïn que s’il assassinait son frère Abel, ce ne serait pas connu du monde. Et il complota avec Caïn et avec ses disciples à partir de ce moment-là.</div></div><div class="verse-container"><div class="tahitien">28 ’E ’oia ato’a nā taua iho ta’ata ra ’o tei tu’u i roto i te ’ā’au o te mau ta’ata ’ia patu i te hō’ē pare teitei roa ē tae atu ai rātou i ni’a i te ra’i. ’E nā taua iho ta’ata ra ’o tei arata’i ’ē i te mau ta’ata ’o tei haere mai nā taua pare ra i teie nei fenua ; ’o tei ha’aparare i te mau ’ohipa nō te pōiri ’e te mau ’ohipa vi’ivi’i i ni’a i te fenua tā’āto’a, ē tae noa atu ’ua ’ume ’oia i te mau ta’ata i raro ’ia ha’amouhia rātou pā’āto’a, ē tae atu ai i te hade mure ’ore.</div><div class="francais">28 Et aussi, c’est ce même être qui mit dans le cœur du peuple de construire une tour suffisamment haute pour arriver jusqu’au ciel. Et ce fut ce même être qui séduisit le peuple qui vint de cette tour dans ce pays ; qui répandit les œuvres de ténèbres et d’abominations sur toute la surface du pays, jusqu’à entraîner le peuple dans une destruction complète et dans un enfer éternel.</div></div><div class="verse-container"><div class="tahitien">29 ’Oia ïa, nā taua iho ta’ata ra ’o tei tu’u i roto i te ’ā’au o Gadianetona ’ia rave ā i te ’ohipa nō te pōiri, ’e nō te taparahi huna i te ta’ata ; ’e ’ua fa’atupu ’oia i te reira mai te ha’amatara’a mai o te ta’ata ē tae roa mai i teie taime.</div><div class="francais">29 Oui, c’est ce même être qui mit dans le cœur de Gadianton de poursuivre l’œuvre de ténèbres et de meurtres secrets ; et il l’a révélée depuis le commencement de l’homme jusqu’à ce jour.</div></div><div class="verse-container"><div class="tahitien">30 ’E inaha, ’o ’oia te tumu nō te mau hara ato’a. ’E inaha, tē rave noa nei ā ’oia i tāna mau ’ohipa nō te pōiri ’e te taparahi huna i te ta’ata, ’e tē tu’u noa mai ra ’oia i tā rātou mau ’ōpuara’a huna, ’e tā rātou mau tapura’a, ’e tā rātou mau fafaura’a, ’e tā rātou mau ’ōpuara’a nō te parauti’a ’ore rahi, mai terā u’i i terā u’i mai te au i tōna mana ’ia haru i te ’ā’au o te mau tamari’i a te ta’ata nei.</div><div class="francais">30 Et voici, c’est lui qui est l’auteur de tout péché. Et voici, il continue ses œuvres de ténèbres et de meurtres secrets, et transmet, de génération en génération, leurs complots, et leurs serments, et leurs alliances, et leurs plans d’une affreuse méchanceté, dans la mesure où il peut obtenir de l’emprise sur le cœur des enfants des hommes.</div></div><div class="verse-container"><div class="tahitien">31 ’E i teienei inaha, ’ua roa’a iāna te pae rahi o te ’ā’au o te mau ’āti Nephi ; ’oia ïa, ’e nō reira ho’i ’ua riro rātou ’ei feiā parauti’a ’ore roa ; ’oia ïa, ’ua fāriu ’ē atu tō rātou pae rahi i te ’ē’a nō te parauti’a, ’e ’ua ta’ata’ahi rātou i te mau fa’auera’a a te Atua i raro a’e i tō rātou ’āvae, ’e ’ua fāriu atu rātou i tō rātou ihora mau ’ē’a, ’e ’ua hāmani i te mau ’īdolo nō rātou iho i tā rātou ’auro ’e tā rātou ’ārio.</div><div class="francais">31 Et maintenant, voici, il avait obtenu une grande emprise sur le cœur des Néphites ; oui, de sorte qu’ils étaient devenus extrêmement méchants ; oui, la plus grande partie d’entre eux s’étaient détournés du chemin de la justice, et foulaient aux pieds les commandements de Dieu, et s’engageaient dans leurs propres voies, et se construisaient des idoles avec leur or et leur argent.</div></div><div class="verse-container"><div class="tahitien">32 ’E i muri a’era, ’aita i rahi te mau matahiti i muri iho, ’ua tae mai ra teie mau ’ohipa ’ī’ino ia rātou, ’e nō reira ho’i ’ua tae mai te pae rahi nō te reira ia rātou i te ono ’ahuru ’e ma hitu o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">32 Et il arriva que toutes ces iniquités se produisirent chez eux en peu d’années, de sorte que la plupart d’entre elles s’étaient produites chez eux la soixante-septième année du règne des juges sur le peuple de Néphi.</div></div><div class="verse-container"><div class="tahitien">33 ’E ’ua tupu rahi rātou i roto i tā rātou mau ’ohipa ’ī’ino i roto i te ono ’ahuru ’e ma va’u ato’a o te matahiti, i ’oto rahi ai ’e i auē ai te feiā parauti’a.</div><div class="francais">33 Et ils progressèrent dans leurs iniquités la soixante-huitième année aussi, à la grande tristesse et au milieu des lamentations des justes.</div></div><div class="verse-container"><div class="tahitien">34 ’E nō reira tē ’ite nei tātou ē, ’ua ha’amata te fa’aro’o o te mau ’āti Nephi i te paruparu, ’e ’ua tupu rahi tō rātou parauti’a ’ore ’e tā rātou mau ’ohipa vi’ivi’i, ’āre’a te mau ’āti Lamana ’ua tupu rahi tō rātou ’ite i tō rātou Atua ; ’oia ïa, ’ua ha’amata rātou i te ha’apa’o maita’i i tāna mau ture ’e te mau fa’auera’a, ’e i te haere i roto i te parau mau ’e te parauti’a i mua iāna ra.</div><div class="francais">34 Et ainsi, nous voyons que les Néphites commençaient à dégénérer dans l’incrédulité, et à progresser dans la méchanceté et les abominations, tandis que les Lamanites commençaient à progresser extrêmement dans la connaissance de leur Dieu ; oui, ils commençaient à garder ses prescriptions et ses commandements et à marcher dans la vérité et la droiture devant lui.</div></div><div class="verse-container"><div class="tahitien">35 ’E nō reira tē ’ite nei tātou ē, ’ua ha’amata te Vārua o te Fatu i te fa’aātea ’ē atu i te mau ’āti Nephi, nō te parauti’a ’ore ’e te ’eta’eta o tō rātou ’ā’au.</div><div class="francais">35 Et ainsi, nous voyons que l’Esprit du Seigneur commençait à se retirer des Néphites à cause de la méchanceté et de l’endurcissement de leur cœur.</div></div><div class="verse-container"><div class="tahitien">36 ’E nō reira tē ’ite nei tātou ē, ’ua ha’amata te Fatu i te nīni’i mai i tōna Vārua i ni’a i te mau ’āti Lamana, nō tō rātou fa’aro’o ’ōhie ’e tō rātou hina’aro mau ’ia ti’aturi i tāna mau parau.</div><div class="francais">36 Et ainsi, nous voyons que le Seigneur commençait à déverser son Esprit sur les Lamanites, à cause de leur docilité et de leur bonne volonté à croire en ses paroles.</div></div><div class="verse-container"><div class="tahitien">37 ’E i muri a’era, ’ua ’imi haere te mau ’āti Lamana i te pupu ’eiā haru o Gadianetona ; ’e ’ua a’o atu ra rātou i te parau a te Atua i rotopū ia rātou ’o tei hau atu i te parauti’a ’ore, ’e nō reira ho’i ’ua ha’amou-roa-hia teie pupu ’eiā haru mai rotopū atu i te mau ’āti Lamana.</div><div class="francais">37 Et il arriva que les Lamanites traquèrent la bande des brigands de Gadianton ; et ils prêchèrent la parole de Dieu parmi la partie la plus méchante d’entre eux, de sorte que cette bande de brigands fut totalement détruite parmi les Lamanites.</div></div><div class="verse-container"><div class="tahitien">38 ’E i muri a’era, i te vāhi ’ē, ’ua tauturu atu ’e ’ua pāturu atu te mau ’āti Nephi ia rātou, ma te ha’amata i te feiā parauti’a ’ore roa, ē tae roa ’ua ha’aparare rātou i te reira i ni’a i te fenua tā’āto’a o te mau ’āti Nephi, ’e ’ua ti’a ia rātou ’ia fa’ahema i te pae rahi o te feiā parauti’a ’ia ti’aturi i tā rātou mau ’ohipa ’e ’ia fāri’i i te mau tao’a haruhia mai e rātou ra, ’e ’ia ’āmui mai ia rātou i roto i tā rātou mau taparahi-huna-ra’a ta’ata ’e tā rātou mau pupu ’ohipa huna.</div><div class="francais">38 Et il arriva, d’autre part, que les Néphites les encouragèrent et les soutinrent, en commençant par la partie la plus méchante d’entre eux, jusqu’à ce qu’ils eussent envahi tout le pays des Néphites et eussent séduit la plus grande partie des justes, au point qu’ils s’étaient abaissés à croire en leurs œuvres, et à participer à leurs butins, et à se joindre à eux dans les meurtres et les combinaisons auxquelles ils se livraient en secret.</div></div><div class="verse-container"><div class="tahitien">39 ’E nō reira ’ua noa’a ia rātou te fa’aterera’a tā’āto’a nō te hau fenua ; ’e nō reira ho’i ’ua ta’ata’ahi noa rātou i raro a’e i tō rātou ’āvae ’e ’ua tā’iri ’e ’ua hahae ’e ’ua fāriu ’ē atu i tō rātou tua i te feiā veve ’e te marū, ’e i te mau ta’ata ha’eha’a i pe’e atu i te Atua.</div><div class="francais">39 Et ainsi, ils obtinrent la direction exclusive du gouvernement, de sorte qu’ils foulaient aux pieds, et frappaient, et déchiraient les pauvres et les doux, et les humbles disciples de Dieu et leur tournaient le dos.</div></div><div class="verse-container"><div class="tahitien">40 ’E nō reira tē ’ite nei tātou ē, tei roto rātou i te ti’ara’a ri’ari’a, ’e ’ua ineine roa nō te pohe mure ’ore.</div><div class="francais">40 Et ainsi, nous voyons qu’ils étaient dans un état affreux et devenaient mûrs pour la destruction éternelle.</div></div><div class="verse-container"><div class="tahitien">41 ’E i muri a’era, ’o te hope’a te reira nō te ono ’ahuru ’e ma va’u o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">41 Et il arriva qu’ainsi finit la soixante-huitième année du règne des juges sur le peuple de Néphi.</div></div>
    <div class="verse-container introduction"><div class="tahitien">Te parau tohu a Nephi, te tamaiti a Helamana—’Ua fa’aara mai te Atua i te mau ta’ata o Nephi ē, e fa’atae mai ’oia i tōna riri i ni’a ia rātou, nō te ha’amou roa ia rātou, maori rā ’ia tātarahapa rātou i tā rātou mau ’ohipa ’ī’ino. E tā’iri te Atua i te mau ta’ata o Nephi i te ma’i rahi ; ’ua tātarahapa rātou ’e ’ua fāriu mai ra iāna. ’Ua tohu atu Samuela, te ’āti Lamana, i te mau ’āti Nephi.</div><div class="francais">Prophétie de Néphi, fils d’Hélaman — Dieu menace le peuple de Néphi d’intervenir contre lui dans sa colère, pour sa destruction totale, à moins qu’il ne se repente de sa méchanceté. Dieu frappe le peuple de Néphi de la peste ; celui-ci se repent et se tourne vers lui. Samuel, un Lamanite, prophétise aux Néphites.</div></div>
    <nav>
        <a href="chapter_10_5.html">Chapitre précédent</a> | 
        <a href="chapter_10_7.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
