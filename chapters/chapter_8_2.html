
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 2</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 2</h2>
    <div class="verse-container"><div class="tahitien">1 ’E i muri a’era, ’ua rave Mosia mai tā tōna metua tāne i fa’aue mai iāna, ’e ’ua fa’atae atu ’oia i te parau poro’i i tō te fenua ato’a, ’ia ha’aputuputu mai te mau ta’ata o te fenua pā’āto’a, ’e ’ia haere rātou i ni’a i te hiero nō te fa’aro’o i te mau parau tā te ari’i Beniamina e parau mai ia rātou ra.</div><div class="francais">1 Et il arriva que lorsque Mosiah eut fait ce que son père lui avait commandé, et eut fait une proclamation à travers tout le pays, le peuple se rassembla à travers tout le pays, pour monter au temple entendre les paroles que le roi Benjamin lui dirait.</div></div><div class="verse-container"><div class="tahitien">2 ’E ’ua rahi roa te mau ta’ata, ’e nō te rahi ’aita a’era i ti’a ia rāua ’ia tai’o ia rātou ; ’e ’ua tupu roa ho’i rātou i te rahi, ’e ’ua riro ’ei feiā rahi i te fenua.</div><div class="francais">2 Et il en avait un grand nombre, oui, tant qu’on ne les compta pas ; car ils s’étaient multipliés extrêmement et étaient devenus grands dans le pays.</div></div><div class="verse-container"><div class="tahitien">3 ’E ’ua hōpoi ato’a mai ra rātou i te mau fanau’a mātāmua nō tā rātou mau nana, ’ia ti’a ia rātou ’ia pūpū ’ei tusia ’e ’ei mau ō tāauahi mai te au i te ture a Mose ra.</div><div class="francais">3 Et ils prirent aussi certains des premiers-nés de leurs troupeaux, afin d’offrir des sacrifices et des holocaustes, selon la loi de Moïse ;</div></div><div class="verse-container"><div class="tahitien">4 ’E ’ia ti’a ato’a ia rātou ’ia ha’amaita’i i te Fatu tō rātou Atua, ’o tei arata’i mai ia rātou i rāpae i te fenua ra nō Ierusalema, ’e ’o tei fa’aora ato’a ia rātou i te rima o tō rātou ra mau ’enemi, ’e tei fa’ata’a i te mau ta’ata parauti’a ’ei ’orometua nō rātou ; ’e te tahi ato’a ta’ata parauti’a ’ei ari’i nō rātou, ’o tei fa’atupu i te hau i ni’a i te fenua ra nō Zarahemela, ’e tei ha’api’i ho’i ia rātou ’ia ha’apa’o i te mau fa’auera’a a te Atua, ’ia ti’a ia rātou ’ia ’oa’oa ’e ’ia fa’a’īhia i te aroha i te Atua ’e i te mau ta’ata ato’a ho’i.</div><div class="francais">4 et aussi, afin de rendre grâces au Seigneur, leur Dieu, qui les avait fait sortir du pays de Jérusalem et les avait délivrés des mains de leurs ennemis, et avait désigné des hommes justes pour être leurs instructeurs, et aussi un homme juste pour être leur roi, qui avait fait régner la paix au pays de Zarahemla, et qui leur avait enseigné à garder les commandements de Dieu, afin qu’ils fussent dans l’allégresse et fussent remplis d’amour envers Dieu et envers tous les hommes.</div></div><div class="verse-container"><div class="tahitien">5 ’E i muri a’era, ’ia tae mai ra rātou i te hiero, ’ua fa’ati’a ihora rātou i tō rātou mau ti’ahapa ē ’ati noa a’e taua vāhi ra, te ta’ata ’e tōna ra ’utuāfare, ’oia ho’i tāna vahine, ’e tāna mau tamari’i tamāroa, ’e tāna mau tamari’i tamāhine, ’e tā rātou mau tamari’i tamāroa, ’e tā rātou mau tamari’i tamāhine, mai te matahiapo ē tae noa atu i te hope’a, ’e ’ua ta’a ’ē te tahi ’utuāfare i te tahi ē hope roa a’e.</div><div class="francais">5 Et il arriva que lorsqu’ils montèrent au temple, ils dressèrent leurs tentes alentour, chaque homme selon sa famille, composée de sa femme, et de ses fils, et de ses filles, et de leurs fils, et de leurs filles, depuis l’aîné jusqu’au plus jeune, chaque famille étant séparée des autres.</div></div><div class="verse-container"><div class="tahitien">6 ’E ’ua fa’ati’a ihora rātou i tō rātou mau ti’ahapa ē ’ati noa a’e te hiero, te reira te ta’ata e tōna ti’ahapa ma te fāriu atu te ’ūputa i te hiero, ’ia ti’a ia rātou ’ia pārahi noa i roto i tō rātou mau ti’ahapa ’a fa’aro’o atu ai i te mau parau tā te ari’i Beniamina e parau mai ia rātou ra.</div><div class="francais">6 Et ils dressèrent leurs tentes autour du temple, chaque homme ayant la porte de sa tente tournée vers le temple, afin de pouvoir rester dans leurs tentes et entendre les paroles que le roi Benjamin leur dirait ;</div></div><div class="verse-container"><div class="tahitien">7 Nō te rahi o te ta’ata ’aita atu ra e ti’a i te ari’i Beniamina ’ia ha’api’i atu ia rātou ato’a i roto i te hiero, nō reira ’ua fa’aue a’era ’oia ’ia fa’ati’ahia te tahi pare, ’ia ti’a i tōna mau ta’ata ’ia fa’aro’o i tāna mau parau ’o tāna e parau atu ia rātou.</div><div class="francais">7 car la multitude était si grande que le roi Benjamin ne pouvait l’instruire toute dans les murs du temple ; c’est pourquoi il fit ériger une tour, afin que son peuple pût entendre les paroles qu’il lui dirait.</div></div><div class="verse-container"><div class="tahitien">8 ’E i muri a’era, ’ua ha’amata a’era ’oia i te parau atu i tōna mau ta’ata mai ni’a mai i te pare ; ’e ’aita ho’i i ti’a ia rātou ato’a ’ia fa’aro’o mai i tāna mau parau nō te rahi o te ta’ata ; nō reira ’ua fa’aue atu ra ’oia ’ia pāpa’ihia tāna mau parau ’e ’ia fa’ataehia te reira i rotopū i te mau ta’ata ’o tei ’ore i fa’aro’o mai i tōna reo, ’ia ti’a ato’a ia rātou ’ia fāri’i i tāna mau parau.</div><div class="francais">8 Et il arriva qu’il commença à parler à son peuple du haut de la tour ; et ils ne pouvaient pas tous entendre ses paroles à cause de la grandeur de la multitude ; c’est pourquoi il fit écrire les paroles qu’il disait et les fit envoyer parmi ceux qui n’étaient pas à la portée de sa voix, afin qu’ils reçussent aussi ses paroles.</div></div><div class="verse-container"><div class="tahitien">9 ’E teie ïa te mau parau tāna i parau atu ’e tāna ho’i i fa’aue ’ia pāpa’ihia, ’e tē nā ’ō ra te reira : E tō’u mau taea’e, e ’outou pā’āto’a ’o tei ha’aputuputu ’āmui mai, ’outou ’o tē fa’aro’o mai nei i tā’u nei mau parau, ’o tā’u e a’o atu ia ’outou i teie nei mahana ; ’aore ho’i au i fa’aue atu ia ’outou ’ia haere mai i’ō nei nō te ha’afaufa’a ’ore i te mau parau ’o tā’u e parau nei, ’ia fa’aro’o rā ’outou iā’u nei, ’e ’ia ha’afatafata i tō ’outou tari’a ’ia fa’aro’o ’outou, ’e i tō ’outou ’ā’au ’ia māramarama ’outou, ’e tō ’outou mana’o ’ia ti’a i te mau parau ’aro a te Atua ’ia fa’a’itehia mai i mua i tō ’outou nā mata.</div><div class="francais">9 Et voici les paroles qu’il dit et fit écrire, disant : Mes frères, vous tous qui vous êtes assemblés, vous qui pouvez entendre les paroles que je vais vous dire aujourd’hui, je ne vous ai pas commandé de monter ici pour prendre à la légère les paroles que je vais dire, mais pour m’écouter, et ouvrir les oreilles afin d’entendre, et le cœur afin de comprendre, et l’esprit afin que les mystères de Dieu soient dévoilés à votre vue.</div></div><div class="verse-container"><div class="tahitien">10 ’Aita ho’i au i fa’aue atu ia ’outou ’ia haere mai i’ō nei ’ia mata’u mai ’outou iā’u nei, ’e ’ia mana’o ho’i ’outou ē, ’ua hau atu vau i te hō’ē ta’ata tāhuti nei i te huru.</div><div class="francais">10 Je ne vous ai pas commandé de monter ici pour que vous me craigniez, ou pour que vous pensiez que, de moi-même, je suis plus qu’un homme mortel.</div></div><div class="verse-container"><div class="tahitien">11 E ta’ata mau rā vau mai ia ’outou ato’a na te huru, e ti’a ho’i iā’u ’ia ro’ohia i te mau paruparu pae tino nei ’e pae mana’o ho’i ; ’ua mā’itihia rā vau e teie nei feiā, ’e ’ua fa’atōro’ahia vau e tō’u metua tāne, ’e ’ua fa’ati’ahia ho’i au e te rima o te Fatu ’ia riro ’ei tāvana ’e ’ei ari’i i ni’a i teie nei feiā ; ’e ’ua ha’apa’ohia ’e ’ua fa’ahereherehia ho’i au e tōna ra mana fāito ’ore, nō te tāvini ia ’outou ma te mana ato’a, ’e te mana’o ato’a, ’e te pūai ato’a ’o tā te Fatu e hōro’a mai iā’u nei.</div><div class="francais">11 Mais je suis semblable à vous, sujet à toutes sortes d’infirmités de corps et d’esprit ; cependant j’ai été choisi par ce peuple, et consacré par mon père, et la main du Seigneur permis que je sois gouverneur et roi de ce peuple ; et j’ai été gardé et préservé par sa puissance incomparable, pour vous servir de tout le pouvoir, de tout l’esprit et de toute la force que le Seigneur m’a accordés.</div></div><div class="verse-container"><div class="tahitien">12 Tē parau atu nei au ia ’outou na, ’ua fa’ati’ahia vau ’ia fa’a’ohipa i tō’u pu’e mahana nō te tāvini ia ’outou, ē tae roa mai i teie nei taime, ’e ’aita ho’i au i tītau i te ’auro, ’e te ’ārio, ’e te tahi atu ā mau tao’a nō ’ō na mai ia ’outou na.</div><div class="francais">12 Je vous dis que puisqu’il m’a été permis de passer ma vie à votre service jusqu’à présent, et que je n’ai recherché de vous ni or, ni argent, ni aucune sorte de richesse ;</div></div><div class="verse-container"><div class="tahitien">13 ’Aita ho’i au i fa’ati’a ’ia tu’uhia ’outou i roto i te mau piha tāpe’ara’a i raro i te fenua, ’e ’ia riro te tahi o ’outou ’ei tītī nā te tahi atu, ’e ’ia taparahi ’outou i te ta’ata, ’e ’ia haru i te tao’a, ’e ’ia ’eiā, ’e ’ia fa’aturi ; ’e ’aita ho’i au i fa’ati’a ’ia rave ’outou i te mau huru ’ohipa parauti’a ’ore, ’e ’ua ha’api’i au ia ’outou ’ia ha’apa’o ’outou i te mau fa’auera’a a te Fatu, i roto i te mau mea ato’a ’o tāna i fa’aue mai ia ’outou—</div><div class="francais">13 et je n’ai pas souffert non plus que vous soyez enfermés dans des cachots, ni que l’un de vous fasse de l’autre son esclave, ni que vous commettiez le meurtre, ou le pillage, ou le vol, ou l’adultère ; et je n’ai même pas souffert que vous commettiez la moindre méchanceté, et vous ai enseigné que vous deviez garder les commandements du Seigneur dans tout ce qu’il vous commandé —</div></div><div class="verse-container"><div class="tahitien">14 ’E ’ua rave ato’a vau, ’o vau iho, i te ’ohipa i tō’u iho nei rima ’ia tāvini au ia ’outou, ’e ’ia ’ore ho’i ’outou ’ia teiaha i te ’aufaura’a i te moni tute, ’e ’ia ’ore ho’i te hōpoi’a rahi ’ia tae mai i ni’a iho ia ’outou—’e ’ua riro ho’i ’outou ’ei ’ite i teie nei mahana i te mau mea tā’u e parau nei.</div><div class="francais">14 Et moi-même j’ai travaillé de mes mains pour vous servir, et pour que vous ne soyez pas accablés d’impôts, et qu’il ne vienne rien sur vous qui soit pénible à supporter — et vous êtes vous-mêmes témoins aujourd’hui de tout ce que j’ai dit.</div></div><div class="verse-container"><div class="tahitien">15 Terā rā, e tō’u mau taea’e, ’aita vau i rave i teie mau mea ’ia ti’a iā’u ’ia fa’aahaaha, ’e ’aita ho’i au i fa’a’ite atu i teie mau mea ’ei parira’a ia ’outou ; ’ua fa’a’ite rā vau i teie mau mea ia ’outou, ’ia ’ite ’outou ē, e ti’a iā’u ’ia ti’a i mua i te Atua i teie nei mahana ma te ’ā’au hapa ’ore.</div><div class="francais">15 Pourtant, mes frères, je n’ai pas fait ces choses afin de me vanter, et je ne dis pas non plus ces choses afin de pouvoir vous accuser ; mais je vous dis ces choses afin que vous sachiez que je peux répondre aujourd’hui d’une conscience nette devant Dieu.</div></div><div class="verse-container"><div class="tahitien">16 Inaha, tē parau atu nei au ia ’outou, ’ua parau a’enei au ia ’outou ē, ’ua fa’a’ohipa vau i tō’u pu’e mahana nō te tāvini ia ’outou, ’aita rā vau i hina’aro ’ia fa’aahaaha, nō te mea tē tāvini noa ra ho’i au i te Atua.</div><div class="francais">16 Voici, je vous dis que parce que je vous ai dit que j’avais passé ma vie à votre service, je ne désire pas me vanter, car j’étais simplement au service de Dieu.</div></div><div class="verse-container"><div class="tahitien">17 ’E inaha, e fa’a’ite atu vau ia ’outou i teie mau mea, ’ia ha’api’i mai ’outou i te pa’ari ; ’ia ’ite ho’i ’outou ē, ’a tāvini ai ’outou i tō ’outou mau ta’ata tupu, tē tāvini ra ïa ’outou i tō ’outou Atua.</div><div class="francais">17 Et voici, je vous dis ces choses afin que vous appreniez la sagesse ; afin que vous appreniez que lorsque vous êtes au service de vos semblables, vous êtes simplement au service de votre Dieu.</div></div><div class="verse-container"><div class="tahitien">18 Inaha, ’ua fa’ariro ’outou iā’u ’ei ari’i nō ’outou ; ’e ’ia rave au, ’o tā ’outou i fa’ariro ’ei ari’i nō ’outou i te ’ohipa nō te tāvini ia ’outou, ’aita ānei ïa e ti’a ia ’outou ’ia rave i te ’ohipa nō te tāvini te tahi i te tahi ?</div><div class="francais">18 Voici, vous m’avez appelé votre roi ; et si moi, que vous appelez votre roi, je travaille pour vous servir, ne devriez-vous pas travailler pour vous servir les uns les autres ?</div></div><div class="verse-container"><div class="tahitien">19 ’E inaha ho’i, mai te mea ē ’ua ti’a roa iā’u ’ia fāri’i i te mau ha’amaita’ira’a nō ’ō na mai ia ’outou na, ’o vau nei ’o tā ’outou i fa’ariro ’ei ari’i nō ’outou, ’e ’o tei fa’a’ohipa i tōna pu’e mahana nō te tāvini ia ’outou na, ’e tei tāvini na ho’i i te Atua, ’ua ti’a roa ïa ’ia rahi roa atu tā ’outou ha’amaita’ira’a atu i tō ’outou Ari’i i te ra’i ra !</div><div class="francais">19 Et voici aussi, si moi, que vous appelez votre roi, qui ai passé ma vie à votre service, et cependant ai été au service de Dieu, je mérite un remerciement quelconque de votre part, ô comme vous devriez remercier votre Roi céleste !</div></div><div class="verse-container"><div class="tahitien">20 Tē parau atu nei au ia ’outou na, e tō’u mau taea’e, mai te mea e hope te mana ato’a o tō ’outou vārua i te ha’amaita’i ’e i te ’ārue i taua Atua ra ’o tei hāmani ia ’outou, ’e tei ha’apa’o ia ’outou, ’e tei fa’aherehere ia ’outou, ’e tei fa’a’oa’oa ia ’outou, ’e tei fa’ati’a ’ia pārahi hau ’outou te tahi i te tahi—</div><div class="francais">20 Je vous dis, mes frères, que si vous exprimiez tous les remerciements et toutes les louanges que votre âme tout entière le pouvoir de posséder, à ce Dieu qui vous créés, et vous gardés et préservés, et fait que vous vous réjouissiez, et vous accordé de vivre en paix les uns avec les autres —</div></div><div class="verse-container"><div class="tahitien">21 Tē parau atu nei au ia ’outou na, mai te mea e tāvini ’outou iāna ’o tei hāmani ia ’outou mai te mātāmua mai ā, ’e ’o tē fa’aherehere nei ia ’outou i terā mahana ’e i terā mahana, i te hōro’ara’a atu i te aho nō ’outou, ’ia ti’a ia ’outou ’ia ora ’e ’ia hāhaere ’e ’ia rave ho’i mai te au i tō ’outou iho hina’aro, ’e ’o tē tauturu mai nei ho’i ia ’outou i terā taime ’e i terā taime—e parau atu vau mai te mea e tāvini ’outou iāna ma tō ’outou vārua ato’a, e mau tāvini faufa’a ’ore ā ’outou i reira.</div><div class="francais">21 Je vous dis que si vous le serviez, lui qui vous créés depuis le commencement, et vous préserve de jour en jour, en vous prêtant le souffle afin que vous viviez, et ayez le mouvement, et agissiez selon votre volonté, vous soutenant même d’un moment à l’autre — je dis, si vous le serviez de votre âme tout entière, vous ne seriez encore que des serviteurs inutiles .</div></div><div class="verse-container"><div class="tahitien">22 ’E inaha, hō’ē ana’e mea tāna i hina’aro ia ’outou ’ia rave, ’o te ha’apa’ora’a ïa i tāna mau fa’auera’a ; ’e ’ua fafau mai ho’i ’oia ia ’outou ē, mai te mea e ha’apa’o ’outou i tāna mau fa’auera’a, e manuia ’outou i te fenua nei ; ’e ’aita roa ho’i ’oia e fa’ahuru ’ē i tāna i parau mai ; nō reira, mai te mea e ha’apa’o ’outou i tāna mau fa’auera’a, e ha’amaita’i mai ’e e ha’amanuia mai ho’i ’oia ia ’outou.</div><div class="francais">22 Et voici, tout ce qu’il exige de vous, c’est que vous gardiez ses commandements ; et il vous promis que si vous gardiez ses commandements, vous prospéreriez dans le pays ; et il ne varie jamais de ce qu’il dit ; c’est pourquoi, si vous gardez ses commandements, il vous bénit et vous fait prospérer.</div></div><div class="verse-container"><div class="tahitien">23 ’E i teienei, nā mua roa, ’ua hāmani ’oia ia ’outou, ’e ’ua hōro’a mai ’oia i tō ’outou ora ia ’outou, ’e ’ua riro ïa ’outou ’ei ’aitārahu nāna.</div><div class="francais">23 Et maintenant, en premier lieu, il vous créés et vous accordé la vie, ce dont vous lui êtes redevables.</div></div><div class="verse-container"><div class="tahitien">24 ’E te piti ra : ’Ua hina’aro ’oia ’ia ha’apa’o ’outou i tāna i fa’aue mai ia ’outou ra ; ’e mai te mea e nā reira ’outou, e ha’amaita’i ’oi’oi mai ’oia ia ’outou ; ’e nō reira, ’ua ’aufau ïa ’oia ia ’outou. ’E e ’aitārahu ā ho’i ’outou iāna, i teienei, i te mau taime i mua nei, ē a muri ē a muri noa atu ; ’e nō reira, e aha tā ’outou e ti’a ai ia ’outou ’ia fa’aahaaha ?</div><div class="francais">24 Et deuxièmement, il exige que vous fassiez ce qu’il vous commandé ; et si vous le faites, il vous bénit immédiatement pour cela ; c’est pourquoi, il vous payés. Et vous lui êtes toujours redevables, et vous l’êtes, et le serez pour toujours et à jamais ; de quoi pouvez-vous donc vous vanter ?</div></div><div class="verse-container"><div class="tahitien">25 ’E i teienei, tē ui atu nei au, e ti’a ānei ia ’outou ’ia fa’aahaaha ia ’outou iho na ? E parau atu vau, ’Aita. ’Aita roa e ti’a ia ’outou ’ia parau ē, e mea faufa’a a’e ’outou i te repo puehu o te fenua nei ; ’ua hāmanihia rā ’outou i te repo puehu o te fenua ; inaha rā, nōna ïa, ’o tei hāmani ia ’outou na.</div><div class="francais">25 Et maintenant, je le demande, pouvez-vous dire quoi que ce soit pour vous-mêmes ? Je vous réponds : non. Vous ne pouvez pas dire que vous êtes ne serait-ce qu’autant que la poussière de la terre ; pourtant, vous avez été créés de la poussière de la terre ; mais voici, elle appartient à celui qui vous créés.</div></div><div class="verse-container"><div class="tahitien">26 ’E ’aore ho’i au, ’o vau iho, ’o tei parauhia e ’outou e ari’i nō ’outou, i hau atu i te maita’i ia ’outou ; ’e nō te repo ato’a ho’i au nei. ’E ’ua ’ite ’outou ē, ’ua ruhiruhiā vau, ’e ’ua fātata ho’i au i te tu’u atu i teie nei tino tāhuti i roto i te repo, i te vāhi nō reira mai ’oia ra.</div><div class="francais">26 Et moi, même moi, que vous appelez votre roi, je ne suis pas meilleur que vous ; car je suis aussi poussière. Et vous voyez que je suis vieux, et que je suis sur le point de rendre ce corps mortel à la terre, sa mère.</div></div><div class="verse-container"><div class="tahitien">27 Nō reira, mai tā’u i parau iho nei ia ’outou, i tāvini nā vau ia ’outou, ma te haere ’ā’au hapa ’ore i mua i te Atua ; ’e ’ua ha’aputuputu ’āmui mai ho’i au ia ’outou i teie nei taime, ’ia ’ore au ’ia fa’ahapahia, ’e ’ia ’ore ho’i tō ’outou toto ’ia iri mai i ni’a iho iā’u, ’ia ti’a atu vau ’e ’ia ha’avāhia e te Atua nō te mau mea tāna i fa’aue mai iā’u nō ni’a ia ’outou na.</div><div class="francais">27 C’est pourquoi, de même que je vous ai dit que je vous ai servis, marchant la conscience nette devant Dieu, de même je vous ai maintenant fait rassembler, afin que je sois trouvé innocent, et que votre sang ne retombe pas sur moi lorsque je comparaîtrai pour être jugé par Dieu sur ce qu’il m’a commandé à votre sujet.</div></div><div class="verse-container"><div class="tahitien">28 Tē parau atu nei au ia ’outou na, ’ua ha’aputuputu ’āmui mai au ia ’outou ’ia tāmā vau i tō’u nei mau ’ahu i tō ’outou toto i teie nei taime, i te taime ’a fātata ai au i te haere i raro i tō’u ra mēnema, ’ia ti’a iā’u ’ia haere atu i raro ma te hau, ’e ’ia ’āmui ato’a tō’u vārua tāhuti ’ore i te mau pupu hīmene i ni’a ra, i te hīmenera’a i te mau ha’amaita’ira’a i te Atua parauti’a ra.</div><div class="francais">28 Je vous dis que je vous ai fait rassembler afin de débarrasser mes vêtements de votre sang, au moment où je suis sur le point de descendre dans ma tombe, afin que je descende en paix et que mon esprit immortel se joigne aux chœurs là-haut pour chanter les louanges d’un Dieu juste.</div></div><div class="verse-container"><div class="tahitien">29 ’E tē parau fa’ahou atu nei ā vau ia ’outou na, ’ua ha’aputuputu ’āmui mai au ia ’outou nō te fa’a’ite atu ia ’outou ē, ’aita e ti’afa’ahou iā’u ’ia riro noa ’ei ’orometua ’e ’ei ari’i nō ’outou.</div><div class="francais">29 Et de plus, je vous dis que je vous ai fait rassembler afin de pouvoir vous déclarer que je ne peux plus être votre instructeur ni votre roi ;</div></div><div class="verse-container"><div class="tahitien">30 I teienei ā ho’i taime, tē rurutaina noa nei tō’u nei tino tā’āto’a ’a tāmata’i au i te a’o atu ia ’outou na ; ’āre’a rā ’ua tauturu mai te Fatu te Atua iā’u nei, ’e ’ua fa’ati’a mai ho’i iā’u ’ia parau atu vau ia ’outou na, ’ua fa’aue mai ho’i iā’u ’ia fa’a’ite atu vau ia ’outou i teie nei mahana, ’ua riro tā’u tamaiti ra ’o Mosia ’ei ari’i, ’e ’ei tāvana nō ’outou.</div><div class="francais">30 car en ce moment même, mon corps tout entier tremble extrêmement tandis que j’essaie de vous parler ; mais le Seigneur Dieu me soutient, et souffert que je vous parle, et m’a commandé de vous déclarer aujourd’hui que mon fils Mosiah est votre roi et votre gouverneur.</div></div><div class="verse-container"><div class="tahitien">31 ’E i teienei, e tō’u mau taea’e, ’ua hina’aro vau ’ia rave ’outou mai tā ’outou i rave nā mua a’enei. Mai tā ’outou ho’i i ha’apa’o i tā’u mau fa’auera’a, ’e te mau fa’auera’a ho’i a tō’u ra metua tāne, i manuia ai ’outou, ’e i fa’aorahia ai ho’i ’ia ’ore ’outou ’ia ma’iri i roto i te rima o tō ’outou ra mau ’enemi ; ’e ’ia nā reira ato’a ’outou i te ha’apa’o i te mau fa’auera’a a tā’u tamaiti, ’e ’aore rā i te mau fa’auera’a a te Atua ’o tē hōro’ahia mai ia ’outou nā roto iāna, e manuia ïa ’outou i ni’a i te fenua nei, ’e ’aita tō tō ’outou mau ’enemi e mana i ni’a ia ’outou.</div><div class="francais">31 Et maintenant, mes frères, je voudrais que vous fassiez ce que vous avez fait jusqu’ici. De même que vous avez gardé mes commandements, et aussi les commandements de mon père, et avez prospéré, et qu’il vous été évité de tomber entre les mains de vos ennemis, de même, si vous gardez les commandements de mon fils, ou les commandements de Dieu, qui vous seront remis par lui, vous prospérerez dans le pays, et vos ennemis n’auront aucun pouvoir sur vous.</div></div><div class="verse-container"><div class="tahitien">32 ’Āre’a rā, e tō’u mau ta’ata, ’a ara ’o te tupu te mau mārōra’a i rotopū ia ’outou, ’e ’o te ha’apa’o ’outou i te vārua ’ino ’o tei parauhia e tō’u ra metua tāne e Mosia.</div><div class="francais">32 Mais, ô mon peuple, prenez garde qu’il ne s’élève des querelles parmi vous, et que vous trouviez bon d’obéir à l’esprit malin dont parlé mon père Mosiah.</div></div><div class="verse-container"><div class="tahitien">33 Inaha ho’i, ’ua fa’a’itehia na te utu’a e tae mai i ni’a i te ta’ata ’o tē fa’aro’o atu i tā taua vārua ra ; ’e ’ia fa’aro’o atu ’oia iāna, ’e ’ia pārahi noa ’e ’ia pohe ho’i i roto i tāna ra mau hara, ’ua inu ïa ’oia i te pohe nō tōna ihora vārua ; ’e e fāri’i ho’i ’oia i te fa’autu’ara’a mure ’ore ’ei utu’a nāna, nō te mea ’ua ’ōfati ’oia i te ture a te Atua, mai tei ’ore i au i tōna ihora ’ite.</div><div class="francais">33 Car voici, il a une malédiction qui est prononcée contre celui qui trouve bon d’obéir à cet esprit ; car s’il trouve bon de lui obéir, et reste et meurt dans ses péchés, il boit de la damnation pour son âme ; car il reçoit pour salaire un châtiment éternel, ayant transgressé la loi de Dieu à l’encontre de la connaissance qu’il avait.</div></div><div class="verse-container"><div class="tahitien">34 Tē parau atu nei au ia ’outou na, ’aita roa te hō’ē i rotopū ia ’outou ’o tei ’ore ā i ha’api’ihia i teie mau mea, maori rā tā ’outou mau tamari’i ri’i, ’e ’ua ’ite ho’i ’outou ē, ’ua riro ’outou ’ei aitārahu i tō ’outou Metua i te ao ra ē a muri noa atu, nō reira ’ua ti’a roa ia ’outou ’ia hōro’a atu iāna i tā ’outou mau tao’a ato’a ’e tā ’outou faufa’a ato’a e vai nei ; ’e ’oia ato’a ’ua ha’api’ihia ’outou nō ni’a i te mau pāpa’a parau tei roto i te reira te mau tohura’a i parauhia e te mau peropheta mo’a ra, ē tae roa mai i te tau i fa’aru’e ai tō tātou ra metua tāne ’o Lehi ia Ierusalema ;</div><div class="francais">34 Je vous dis qu’il n’en est pas un parmi vous, si ce n’est vos petits enfants qui n’ont pas été instruits à ce sujet, qui ne sache que vous êtes éternellement redevables à votre Père céleste, de lui rendre tout ce que vous avez et êtes ; et aussi qui n’ait été instruit au sujet des annales qui contiennent les prophéties qui ont été dites par les saints prophètes jusqu’au moment où notre père, Léhi, quitté Jérusalem ;</div></div><div class="verse-container"><div class="tahitien">35 ’E ’oia ato’a, te mau parau ato’a ho’i i parauhia e tō tātou ra mau metua ē tae roa mai i teienei. ’E inaha ho’i, ’ua parau ato’a rātou i te mau mea i fa’auehia mai ia rātou e te Fatu ; nō reira, e parau mau ’e te parauti’a ho’i te reira.</div><div class="francais">35 et aussi, tout ce qui été dit par nos pères jusqu’à maintenant. Et voici, aussi, ils ont dit ce que le Seigneur leur commandait ; c’est pourquoi, elles sont justes et vraies.</div></div><div class="verse-container"><div class="tahitien">36 ’E i teienei, tē parau atu nei au ia ’outou na, e tō’u mau taea’e, ’ia hope ’outou i te ’ite ’e i te ha’api’ihia i teie mau mea ato’a, ’e ’ia hara ’outou, ’e ’ia haere ’ē atu i tei parauhia ra, ’e ’ia fa’aātea ’ē atu ho’i ’outou ia ’outou iho i te Vārua o te Fatu ra, ’ia ’ore tōna e vāhi i roto ia ’outou nō te arata’i ia ’outou nā te ’ē’a o te pa’ari ra, ’ia ti’a ia ’outou ’ia ha’amaita’ihia, ’ia ha’amanuiahia, ’e ’ia fa’ahereherehia ho’i—</div><div class="francais">36 Et maintenant, je vous dis, mes frères, que si, après avoir connu tout cela et en avoir été instruits, vous transgressez et allez à l’encontre de ce qui été dit, vous vous retirez de l’Esprit du Seigneur, pour qu’il n’ait pas de place en vous pour vous guider dans les sentiers de la sagesse, pour que vous soyez bénis, rendus prospères et préservés —</div></div><div class="verse-container"><div class="tahitien">37 Tē parau atu nei au ia ’outou na, ’o te ta’ata e nā reira i te rave, ’ua pāto’i ’ū’ana ïa ’oia i te Atua ; nō reira ’ua ha’apa’o ïa ’oia ’ia auraro i te vārua ’ino, ’e ’ua riro ’oia ’ei ’enemi nō te parauti’a ato’a ; nō reira, ’aita tō te Fatu e vāhi i roto iāna, nō te mea ’aita ’oia e pārahi i roto i te mau hiero vi’ivi’i.</div><div class="francais">37 je vous dis que l’homme qui fait cela entre en rébellion ouverte contre Dieu ; c’est pourquoi il trouve bon d’obéir à l’esprit malin et devient ennemi de toute justice ; c’est pourquoi, le Seigneur n’a aucune place en lui, car il ne demeure pas dans des temples qui ne sont pas saints.</div></div><div class="verse-container"><div class="tahitien">38 Nō reira, ’ia ’ore taua ta’ata ra ’ia tātarahapa, ’e ’ia pārahi noa ’oia ’ei ’enemi ’e ’ia pohe ho’i ’ei ’enemi nō te Atua, e fa’aaraara mai ïa te tītaura’a o te parauti’a mo’a i tōna vārua tāhuti ’ore, ’ia ’ite pāpū ’oia i tāna ihora hapa, tei fa’a’ōtemutemu iāna i mua i te aro o te Fatu, ’e tei fa’a’ī i tōna ’ōuma i te ’oto, ’e te māuiui, ’e te ’auē, mai te auahi pohe ’ore ra, ’o tē pe’e atu tōna ura i ni’a ē a muri ē a muri noa atu.</div><div class="francais">38 C’est pourquoi, si cet homme ne se repent pas, et reste et meurt ennemi de Dieu, les exigences de la justice divine éveillent son âme immortelle à la conscience vive de sa culpabilité, ce qui le fait reculer hors de la présence du Seigneur et remplit son sein de culpabilité, et de souffrance, et d’angoisse, ce qui est semblable à un feu qui ne s’éteint pas, dont la flamme monte pour toujours et à jamais.</div></div><div class="verse-container"><div class="tahitien">39 ’E i teienei, tē parau atu nei au ia ’outou na, ’aita tō te aroha e mana i ni’a i taua ta’ata ra ; nō reira tāna utu’a hope’a ra ’o te fa’a’oroma’i ïa i te māuiui hope ’ore.</div><div class="francais">39 Et maintenant, je vous dis que la miséricorde n’a aucun droit sur cet homme ; c’est pourquoi sa condamnation finale est d’endurer un tourment sans fin.</div></div><div class="verse-container"><div class="tahitien">40 E te mau ta’ata ruhiruhiā ato’a, ’e te mau ta’ata ’āpī, ’e te mau tamari’i ri’i ho’i ’o tei māramarama i tā’u nei mau parau, i parau pāpū na ho’i au ’ia māramarama ’outou, ’e tē pure nei au ’ia ara ’outou i te ha’amana’ora’a i te ti’ara’a ri’ari’a o te mau ta’ata i ma’iri i roto i te ’ōfatira’a ture.</div><div class="francais">40 Ô, vous tous, hommes âgés, et vous aussi, jeunes hommes, et vous, petits enfants qui pouvez comprendre mes paroles, car je vous ai parlé clairement afin que vous compreniez, je prie que vous vous éveilliez au souvenir de la situation affreuse de ceux qui sont tombés dans la transgression.</div></div><div class="verse-container"><div class="tahitien">41 ’E ’oia ato’a, ’ua hina’aro ho’i au ’ia ha’amana’o ’outou i te huru ha’amaita’ihia ’e te ’oa’oa o te feiā e ha’apa’o i te mau fa’auera’a a te Atua. Inaha ho’i, ’ua ha’amaita’ihia rātou i roto i te mau mea ato’a, i te pae tino ’e te pae vārua ato’a ho’i ; ’e mai te mea e ha’apa’o maita’i noa rātou ē tae noa atu i te hope’a ra, e fāri’ihia ïa rātou i te ao ra, ’e e pārahi rātou i pīha’i iho i te Atua i roto i te ’oa’oa hope ’ore ra. ’A ha’amana’o, ’a ha’amana’o ē e parau mau teie mau mea ; ’e nā te Fatu te Atua i parau mai i te reira.</div><div class="francais">41 Et de plus, je désirerais que vous méditiez sur l’état béni et bienheureux de ceux qui gardent les commandements de Dieu. Car voici, ils sont bénis en tout, tant dans le temporel que dans le spirituel ; et s’ils tiennent bon avec fidélité jusqu’à la fin, ils sont reçus dans le ciel, afin de pouvoir ainsi demeurer avec Dieu dans un état de bonheur sans fin. Oh ! souvenez-vous, souvenez-vous que ces choses sont vraies ; car le Seigneur Dieu l’a dit.</div></div>
    <div class="verse-container introduction"><div class="tahitien">’Ua tāmau noa te ari’i Beniamina i tāna a’ora’a—E fa’atere noa te Fatu Manahope i rotopū i te ta’ata nei i roto i te hō’ē tino tāhuti—E tahe tōna toto nā roto i tōna mau ’āpo’o ’iri ato’a ’a amo ai ’oia i te mau hara a tō te ao nei—Nā roto i tōna ana’e iho i’oa e tae mai ai te fa’aorara’a—E ti’a i te ta’ata ’ia fa’aru’e i te ta’ata nātura, ’e ’ia riro ’ei ta’ata mo’a nā roto i te Tāra’ehara—Te māuiui e fāri’ihia e te feiā parauti’a ’ore mai tō te roto auahi ïa ’e te gopheri. Fātata 124H.M.</div><div class="francais">Suite du discours du roi Benjamin — Le Seigneur Omnipotent exercera un ministère parmi les hommes dans un tabernacle d’argile — Du sang sortira de ses pores lorsqu’il expiera les péchés du monde — Son nom est le seul par lequel vient le salut — Les hommes peuvent, grâce à l’Expiation, se dépouiller de l’homme naturel et devenir des saints — Le tourment des méchants sera comme un étang de feu et de soufre. Vers 124 av. J.-C.</div></div>
    <nav>
        <a href="chapter_8_1.html">Chapitre précédent</a> | 
        <a href="chapter_8_3.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
