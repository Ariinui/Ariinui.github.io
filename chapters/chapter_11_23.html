
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 23</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 23</h2>
    <div class="verse-container"><div class="tahitien">1 ’E i teienei, tē parau atu nei au ia ’outou na, e mea ti’a roa ia ’outou ’ia ’imi i teie mau mea. ’Oia ïa, tē hōro’a atu nei au i te hō’ē fa’auera’a ia ’outou ’ia ’imi māite i teie mau mea ; e mea faufa’a rahi ho’i te mau parau a Isaia.</div><div class="francais">1 Et maintenant, voici, je vous dis que vous devriez sonder ces choses. Oui, je vous donne le commandement de sonder diligemment ces choses ; car grandes sont les paroles d’Ésaïe .</div></div><div class="verse-container"><div class="tahitien">2 ’E ’oia mau roa ho’i ’ua parau ’oia e rave rahi mau mea nō ni’a i tō’u ra mau ta’ata nō te ’utuāfare o ’Īserā’ela ; nō reira e mea ti’a ’ia parau ato’a ’oia i te mau ’Ētene.</div><div class="francais">2 Car, assurément, il parlé de tout ce qui concerne mon peuple qui est de la maison d’Israël ; c’est pourquoi, il faut nécessairement qu’il parle aussi aux Gentils.</div></div><div class="verse-container"><div class="tahitien">3 ’E te mau mea ato’a ’o tāna i parau, ’ua tupu ïa ’e e tupu ato’a ïa a muri atu, ’ia au i te mau parau ’o tāna i parau na.</div><div class="francais">3 Et tout ce qu’il dit été et sera selon les paroles qu’il dites.</div></div><div class="verse-container"><div class="tahitien">4 Nō reira ’a ha’apa’o i tā’u mau parau ; ’a pāpa’i ho’i i te mau mea ’o tā’u i fa’a’ite atu ia ’outou na ; ’e ’ia au te tau ’e te hina’aro o te Atua e tae atu ai te reira i te mau ’Ētene.</div><div class="francais">4 C’est pourquoi, prêtez attention à mes paroles ; écrivez les choses que je vous ai dites ; et selon le moment et la volonté du Père, cela ira aux Gentils.</div></div><div class="verse-container"><div class="tahitien">5 ’E ’o ’oia ’o tē ha’apa’o i tā’u ra mau parau ’e ’o tē tātarahapa ’e ’o tē bāpetizohia, e ora ïa. ’A ’imi māite i tā te mau peropheta, e rave rahi ho’i tō rātou ’o tei fa’a’ite pāpū mai i taua mau mea nei.</div><div class="francais">5 Et quiconque écoute mes paroles, et se repent, et est baptisé, celui-là sera sauvé. Sondez les prophètes, car il en beaucoup qui témoignent de ces choses.</div></div><div class="verse-container"><div class="tahitien">6 ’E i teienei, i muri a’era, ’ia oti a’era tā Iesu paraura’a atu i teie mau parau, ’ua parau fa’ahou atu ra ’oia ia rātou, i muri iho i tōna tātarara’a atu i te mau pāpa’ira’a mo’a ato’a i noa’a ia rātou, ’ua nā ō ’oia ia rātou : Inaha, tē vai fa’ahou ra te tahi mau pāpa’ira’a mo’a ’o tā’u i hina’aro ia ’outou ’ia pāpa’i, ’e ’aore ho’i te reira ia ’outou na.</div><div class="francais">6 Et alors, il arriva que lorsque Jésus eut dit ces paroles, il leur dit encore, après leur avoir expliqué toutes les Écritures qu’ils avaient reçues, il leur dit : Voici, il a d’autres Écritures que je voudrais que vous écriviez, que vous n’avez pas.</div></div><div class="verse-container"><div class="tahitien">7 ’E i muri a’era, ’ua nā ’ō atu ra ’oia ia Nephi : ’A hōpoi mai na i te pāpa’a parau ’o tā ’outou i pāpa’i na.</div><div class="francais">7 Et il arriva qu’il dit à Néphi : Apporte les annales que tu as tenues.</div></div><div class="verse-container"><div class="tahitien">8 ’E i tō Nephi hōpoira’a mai i te mau pāpa’a parau, ’e i te tu’ura’a mai i te reira i mua iāna, ’ua hi’o ihora ’oia i te reira, ’e ’ua nā ’ō atu ra :</div><div class="francais">8 Et lorsque Néphi eut apporté les annales et les eut posées devant lui, il jeta les yeux sur elles et dit :</div></div><div class="verse-container"><div class="tahitien">9 ’Oia mau, tē parau atu nei au ia ’outou na, i fa’aue na vau i tō’u ra tāvini ia Samuela, te ’āti Lamana, ’ia fa’a’ite pāpū atu i teie nei feiā, i te nā-’ō-ra’a atu ē, ’ia tae i te mahana e fa’ahanahana ai te Metua i tōna ra i’oa iā’u nei, e rave rahi te feiā mo’a e ti’a mai, mai te pohe mai, ’e ’a fā mai ai i te mau ta’ata e rave rahi, ’e ’a poihere atu ai ia rātou. ’E ’ua nā ’ō atu ra ’oia ia rātou : ’Aita ānei te reira i tupu ?</div><div class="francais">9 En vérité, je te le dis, j’ai commandé à mon serviteur Samuel, le Lamanite, de témoigner à ce peuple que le jour où le Père glorifierait son nom en moi, il aurait beaucoup de saints qui ressusciteraient d’entre les morts, et apparaîtraient à un grand nombre, et les serviraient. Et il leur dit : N’en a-t-il pas été ainsi ?</div></div><div class="verse-container"><div class="tahitien">10 ’E ’ua pāhono mai ra tāna mau pipi iāna : ’Oia mau, e te Fatu, ’ua tohu mai Samuela mai te au i tā ’oe ra mau parau, ’e ’ua tupu pā’āto’a te reira.</div><div class="francais">10 Et ses disciples lui répondirent et dirent : Oui, Seigneur, Samuel prophétisé selon tes paroles, et elles se sont toutes accomplies.</div></div><div class="verse-container"><div class="tahitien">11 ’E ’ua nā ’ō atu ra Iesu ia rātou : Nō te aha ho’i ’aita ’outou i pāpa’i i taua mea nei ē, e rave rahi feiā mo’a i ti’a mai ’e ’ua fā mai i te mau ta’ata e rave rahi, ’e ’ua poihere mai ia rātou ?</div><div class="francais">11 Et Jésus leur dit : Comment se fait-il que vous n’ayez pas écrit cela, que beaucoup de saints sont ressuscités, et sont apparus à un grand nombre, et les ont servis ?</div></div><div class="verse-container"><div class="tahitien">12 ’E i muri a’era, ’ua ha’amana’o ihora Nephi ē, ’aita te reira i pāpa’ihia.</div><div class="francais">12 Et il arriva que Néphi se souvint que cela n’avait pas été écrit.</div></div><div class="verse-container"><div class="tahitien">13 ’E i muri a’era, ’ua fa’aue atu ra Iesu ’ia pāpa’ihia te reira ; nō reira ’ua pāpa’ihia te reira mai tāna i fa’aue mai.</div><div class="francais">13 Et il arriva que Jésus commanda que cela fût écrit ; c’est pourquoi cela fut écrit comme il le commandait.</div></div><div class="verse-container"><div class="tahitien">14 ’E i teienei, i muri a’era, ’ia oti a’era tā Iesu tātarara’a atu i te mau pāpa’ira’a mo’a pā’āto’a ’ei hō’ē, ’e ’o tā rātou ho’i i pāpa’i, ’ua fa’aue atu ra ’oia ia rātou ’ia ha’api’i atu i te mau mea ’o tāna i tātara atu ia rātou.</div><div class="francais">14 Et alors, il arriva que lorsque Jésus eut expliqué en une seule toutes les Écritures qu’ils avaient écrites, il leur commanda d’enseigner les choses qu’il leur avait expliquées.</div></div>
    <div class="verse-container introduction"><div class="tahitien">E fa’aineine te ve’a a te Fatu i te ’ē’a nō te Tae-Piti-Ra’a mai—E pārahi te Mesia i ni’a i te pārahira’a ha’avāra’a—’Ua fa’auehia tō ’Īserā’ela ’ia ’aufau i te mau tufa’a ’ahuru ’e te mau ō—’Ua pāpa’ihia te hō’ē buka ha’amana’ora’a—’A fa’aau i teMalaki 3. Fātata 34M.M.</div><div class="francais">Le messager du Seigneur préparera le chemin pour la Seconde Venue — Le Christ siégera en jugement — Il est commandé à Israël de payer la dîme et les offrandes — Un livre de souvenir est tenu — Comparez avec Malachie . Vers 34 apr. J.-C.</div></div>
    <p>
        <a href="chapter_11_22.html">Chapitre précédent</a> | 
        <a href="chapter_11_24.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
