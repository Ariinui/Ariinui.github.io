
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 44</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>Alma</h1>
        <h2>Alma Chapitre 44</h2>
        <div class="verse-container"><div class="tahitien">1 ’E i muri a’era, ’ua fa’aea ihora rātou ’e ’ua fa’anu’u ri’i mai ra i muri mai ia rātou ra. ’E ’ua parau atu ra Moroni ia Zerahemana : Inaha, e Zerahemana, ’aita mātou i hina’aro ’ia riro ’ei mau ta’ata ha’amani’i toto. Tē ’ite nei ’outou ē, tei roto ’outou i tō mātou nei rima, ’aita rā mātou i hina’aro ’ia taparahi ia ’outou.</div><div class="francais">1 Et il arriva qu’ils s’arrêtèrent et reculèrent d’un pas devant eux. Et Moroni dit à Zérahemnah : Voici, Zérahemnah, nous ne désirons pas être des hommes de sang. Vous savez que vous êtes entre nos mains ; néanmoins, nous ne désirons pas vous tuer.</div></div><div class="verse-container"><div class="tahitien">2 Inaha, ’aita mātou i haere mai nō te ’aro atu ia ’outou nō te ha’amani’i i tō ’outou toto ’ia roa’a te mana ia mātou ; ’aita ato’a ho’i mātou i hina’aro ’ia ’ume ia ’outou i raro a’e i te zugo nō te fa’atītīra’a. ’O te tumu ho’i teie i haere mai ai ’outou nō te ’aro ia mātou nei ; ’oia ïa, ’e ’ua riri ’outou ia mātou nō tā mātou fa’aro’o.</div><div class="francais">2 Voici, nous ne sommes pas sortis vous livrer bataille afin de verser votre sang pour avoir du pouvoir ; nous ne désirons pas non plus amener qui que ce soit sous le joug de la servitude. Mais c’est là la raison même pour laquelle vous êtes venus contre nous ; oui, et vous êtes en colère contre nous à cause de notre religion.</div></div><div class="verse-container"><div class="tahitien">3 ’E i teienei, tē ’ite nei ’outou ē, tei pīha’i iho te Fatu ia mātou ; ’e tē ’ite nei ho’i ’outou ē, ’ua tu’u mai ’oia ia ’outou i roto i tō mātou nei rima. ’E i teienei, tē hina’aro nei au ’ia ’ite ’outou ē, ’ua nā-reira-hia mātou nō tā mātou ha’apa’ora’a ’e tō mātou fa’aro’o i te Mesia. ’E i teienei, tē ’ite nei ’outou ē, ’aita roa e ti’a ia ’outou ’ia fa’a’ore i tō mātou nei fa’aro’o.</div><div class="francais">3 Or, vous voyez que le Seigneur est avec nous ; et vous voyez qu’il vous livrés entre nos mains. Et maintenant, je voudrais que vous compreniez que cela nous est fait à cause de notre religion et de notre foi au Christ. Et maintenant, vous voyez que vous ne pouvez détruire cette foi qui est la nôtre.</div></div><div class="verse-container"><div class="tahitien">4 I teienei, tē ’ite nei ’outou ē, ’o te Atua te tumu nō teie fa’aro’o mau ; ’oia ïa, tē ’ite nei ’outou ē, e pāturu te Atua ia mātou, ’e e tīa’i, ’e e fa’aherehere ho’i ’oia ia mātou, mai te mea e ha’apa’o maita’i mātou i tōna hina’aro, ’e i tō mātou fa’aro’o, ’e i tā mātou ha’apa’ora’a ; ’e ’aita roa te Fatu e fa’aru’e noa ia mātou ’ia ha’amouhia, maori rā ’ua topa mātou i roto i te hara ’e ’ua huna i tō mātou fa’aro’o.</div><div class="francais">4 Ainsi, vous voyez que ceci est la vraie doctrine de Dieu ; oui, vous voyez que Dieu nous soutient, nous garde et nous préserve tant que nous lui sommes fidèles, à lui, et à notre foi, et à notre religion ; et jamais le Seigneur ne souffrira que nous soyons détruits, à moins que nous ne tombions en transgression et ne reniions notre foi.</div></div><div class="verse-container"><div class="tahitien">5 ’E i teienei, e Zerahemana, tē fa’aue atu nei au ia ’oe, nā roto te i’oa o taua Atua manahope ra, ’o tei ha’apūai i tō mātou mau rima ’ia roa’a ia mātou te mana i ni’a iho ia ’outou, nā roto i tō mātou fa’aro’o, ’e tā mātou ha’apa’ora’a, ’e tā mātou mau rāve’a ha’amorira’a, ’e tā mātou ’ēkālesia, ’e te pāturura’a mo’a tei au ia mātou ’ia fa’a’ite i tā mātou mau vahine ’e tā mātou mau tamari’i, ’e i taua ti’amā ra tei tā’amu ia mātou i tō mātou mau fenua ’e tō mātou nūna’a ; ’oia ïa, ’e ’oia ato’a nā roto i te fa’ahereherera’a i te parau mo’a a te Atua, ’e nō reira mai tō mātou ’oa’oa ato’a ; ’e i te mau mea ato’a i here-rahi-hia e mātou—</div><div class="francais">5 Et maintenant, Zérahemnah, je te commande, au nom de ce Dieu Tout-Puissant qui fortifié notre bras, de sorte que nous avons acquis du pouvoir sur vous, par notre foi, par notre religion et par les rites de notre culte, et par notre Église, et par le soutien sacré que nous devons à nos épouses et à nos enfants, par cette liberté qui nous lie à nos terres et à notre pays ; oui, et aussi par l’observance de la parole sacrée de Dieu à laquelle nous devons tout notre bonheur ; et par tout ce qui nous est très cher —</div></div><div class="verse-container"><div class="tahitien">6 ’Oia ïa, e ’ere te reira ana’e ; tē fa’aue atu nei au ia ’outou, mai te au i tō ’outou ato’a ra hina’aro ’ia ora noa ; ’ia vaiiho mai ’outou i tā ’outou mau mauha’a tama’i ia mātou nei, ’e ’aita ïa mātou e ha’amani’i i tō ’outou toto, e fa’aora rā mātou ia ’outou, mai te mea e haere atu ’outou i tō ’outou haere’a ’e ’aita ’outou e ho’i fa’ahou mai nō te ’aro mai ia mātou.</div><div class="francais">6 Oui, et ce n’est pas tout : je te commande, par tout le désir que vous avez de vivre, de nous livrer vos armes de guerre, et nous ne chercherons pas votre sang, mais nous vous épargnerons la vie, si vous passez votre chemin et ne revenez plus nous faire la guerre.</div></div><div class="verse-container"><div class="tahitien">7 ’E i teienei, ’ia ’ore ’outou ’ia nā reira, inaha, tei roto ïa ’outou i tō mātou nei rima, ’e e fa’aue au i tō’u ra mau ta’ata ’ia tā’iri ia ’outou, ’e ’ia ha’aputa i tō ’outou tino i te puta pohe ra, ’ia mou roa ’outou ; ’ei reira tātou e ’ite ai ē, tei ’ia vai te mana i ni’a iho i teie nei feiā ; ’oia ïa, e ’ite ïa tātou ē, ’o vai te fa’atītīhia ?</div><div class="francais">7 Et maintenant, si vous ne le faites pas, voici, vous êtes entre nos mains, et je commanderai à mes hommes de tomber sur vous et d’infliger les blessures de la mort à votre corps, afin que vous soyez frappés d’extinction ; et alors nous verrons qui aura pouvoir sur ce peuple ; oui, nous verrons qui sera conduit en servitude.</div></div><div class="verse-container"><div class="tahitien">8 ’E i teienei, i muri a’era, ’ia fa’aro’o a’era Zerahemana i teie mau parau, ’ua ti’a mai ra ’oia e hōro’a mai ra i tāna ’o’e ’e tāna simetera, ’e tāna fana i roto i te rima o Moroni, ’e ’ua parau mai ra iāna : Inaha, teie tā mātou mau mauha’a tama’i ; tē hōro’a atu nei mātou i te reira ia ’outou, ’e ’aita rā mātou e fa’aoti i te hō’ē tapura’a ia ’outou na, ’ua ’ite ho’i mātou ē, e ’ōfatihia te reira e mātou, ’e e tā mātou ato’a mau tamari’i ; ’a rave rā ’outou i tā mātou mau mauha’a tama’i, ’e ’a tu’u ia mātou ’ia haere atu i roto i te mēdēbara ; ’e ’aore rā e tāpe’a mātou i tā mātou mau ’o’e, ’e e pau mātou ’e ’aore ïa e upo’oti’a.</div><div class="francais">8 Et alors, il arriva que lorsque Zérahemnah eut entendu ces paroles, il s’avança et livra son épée, et son cimeterre, et son arc entre les mains de Moroni, et lui dit : Voilà nos armes de guerre ; nous vous les livrerons, mais nous n’accepterons pas de vous faire un serment que nous savons que nous enfreindrons, et nos enfants aussi ; mais prenez nos armes de guerre, et souffrez que nous partions dans le désert, sinon nous garderons nos épées, et nous périrons ou vaincrons.</div></div><div class="verse-container"><div class="tahitien">9 Inaha, e ’ere mātou nō tā ’outou fa’aro’o ; ’aita mātou i ti’aturi ē nā te Atua mātou i tu’u atu i roto i tō ’outou rima ; ’ua ti’aturi rā mātou ē, nā roto i tā ’outou mau rāve’a ha’avare i fa’aorahia ai ’outou i tā mātou mau ’o’e. Inaha, nā tā ’outou mau pāruru ’ōuma ’e tā ’outou mau pāruru tama’i ho’i i fa’aora ia ’outou.</div><div class="francais">9 Voici, nous ne sommes pas de votre foi ; nous ne croyons pas que c’est Dieu qui nous livrés entre vos mains ; mais nous croyons que c’est votre ruse qui vous préservés de nos épées. Voici, ce sont vos plastrons de cuirasse et vos boucliers qui vous ont préservés.</div></div><div class="verse-container"><div class="tahitien">10 ’E i teienei, ’ia fa’aoti a’era Zerahemana i te paraura’a i teie mau parau, ’ua fa’aho’i atu ra Moroni i te ’o’e ’e te mau mauha’a tama’i ’o tāna i fāri’i ia Zerahemana ra, i te nā-’ō-ra’a atu ē : Inaha, e fa’aoti tātou i te tama’i.</div><div class="francais">10 Et alors, quand Zérahemnah eut fini de dire ces paroles, Moroni lui rendit l’épée et les armes de guerre qu’il avait reçues, disant : Voici, nous allons finir le conflit.</div></div><div class="verse-container"><div class="tahitien">11 I teienei, ’aita e ti’a iā’u ’ia fa’a’ore i te mau parau ’o tā’u i parau iho nei, nō reira, mai te Fatu e ora ra, e’ita roa ’outou e ho’i atu, maori rā ’ia nā mua ’outou i te fa’aoti i te hō’ē tapura’a ē e’ita roa ’outou e ho’i fa’ahou mai nō te ’aro ia mātou. I teienei tei roto ’outou i tō mātou nei rima, ’e e ha’amani’i mātou i tō ’outou toto i ni’a i te repo, ’ia ’ore ’outou e ha’apa’o i te mau tītaura’a ’o tā’u i fa’aau atu.</div><div class="francais">11 Or, je ne peux pas rétracter les paroles que j’ai dites ; c’est pourquoi, comme le Seigneur vit, vous ne partirez pas, si vous ne partez avec le serment que vous ne reviendrez pas contre nous nous faire la guerre. Or, comme vous êtes entre nos mains, nous verserons votre sang sur le sol, ou vous vous soumettrez aux conditions que j’ai proposées.</div></div><div class="verse-container"><div class="tahitien">12 ’E i teienei, ’ia oti a’era tā Moroni paraura’a atu i teie mau parau, ’ua tāpe’a ihora Zerahemana i tāna ’o’e, ’e ’ua riri mai ra ia Moroni, ’e ’ua haere rū mai ra ’oia nō te taparahi ia Moroni ; ’āre’a rā i tōna fa’ateiteira’a i tāna ’o’e, inaha, ’ua tā’irihia ihora te reira i raro i te repo e te hō’ē fa’ehau o Moroni, e fati ihora te tāpe’ara’a ; ’e ’ua tāpū ihora ho’i ’oia ia Zerahemana i tōna ra ’’iri upo’o ’e ’ua ma’iri ihora te reira i raro i te repo. ’E ’ua fa’aātea ’ē atu ra Zerahemana mai mua atu ia rātou ē tae atu ra i rotopū i tōna mau ra fa’ehau.</div><div class="francais">12 Et alors, quand Moroni eut dit ces paroles, Zérahemnah conserva son épée, et il fut en colère contre Moroni, et il se précipita pour tuer Moroni ; mais comme il levait son épée, voici, un des soldats de Moroni la frappa et la fit tomber par terre, et elle se brisa près de la poignée ; et il frappa aussi Zérahemnah, de sorte qu’il lui enleva son scalp, et celui-ci tomba par terre. Et Zérahemnah se retira de devant eux au milieu de ses soldats.</div></div><div class="verse-container"><div class="tahitien">13 ’E i muri a’era, ’ua rave ihora te fa’ehau, ’o tei ti’a i pīha’i iho ’e tei tāpū ’ē atu i te ’’iri upo’o o Zerahemana, i taua ’’iri upo’o ra nā te rouru mai raro mai i te repo, ’e ’ua tu’u atu ra i ni’a i te muara’a o tāna ’o’e, ’e ’ua fa’atoro atu ra i mua ia rātou, ’e ’ua nā ’ō atu ra ia rātou ma te reo pūai :</div><div class="francais">13 Et il arriva que le soldat qui se tenait tout près, qui avait enlevé le scalp de Zérahemnah, ramassa le scalp sur le sol par les cheveux, et le posa sur la pointe de son épée, et le tendit vers eux, leur disant d’une voix forte :</div></div><div class="verse-container"><div class="tahitien">14 Mai teie nei ’iri upo’o i ma’iri iho nei i raro i te repo, ’oia te ’iri upo’o o tō ’outou ra’atira, ’e mai te reira ho’i ’outou ’ia ma’iri i raro i te repo, maori rā ’ia hōro’a mai ’outou i tā ’outou mau mauha’a tama’i ’e ’a haere atu ai ma te fa’aoti i te hō’ē fafaura’a nō te hau.</div><div class="francais">14 Tout comme ce scalp, qui est le scalp de votre chef, est tombé par terre, de même vous tomberez par terre, si vous ne livrez pas vos armes de guerre et ne partez pas avec une alliance de paix.</div></div><div class="verse-container"><div class="tahitien">15 I teienei, ’ia fa’aro’o a’era te mau ta’ata e rave rahi i teie mau parau ’e ’ia ’ite a’era ho’i rātou i te ’iri upo’o i ni’a iho i te ’o’e, ’ua mata’u ihora rātou ; ’e ’ua haere mai ra e rave rahi mau ta’ata ’e ’ua taora mai ra i tā rātou mau mauha’a tama’i i te pae ’āvae o Moroni, ’e ’ua fa’aoti ihora i te hō’ē fafaura’a nō te hau. ’E ’ua tu’u atu ra rātou i te mau ta’ata i fa’aoti i te fafaura’a ’ia haere atu i roto i te mēdēbara.</div><div class="francais">15 Or, il en eut beaucoup, lorsqu’ils entendirent ces mots et virent le scalp qui était sur l’épée, qui furent frappés de crainte ; et beaucoup s’avancèrent et jetèrent leurs armes de guerre aux pieds de Moroni, et conclurent une alliance de paix. Et tous ceux qui conclurent l’alliance, ils les laissèrent partir dans le désert.</div></div><div class="verse-container"><div class="tahitien">16 I teienei, i muri a’era, ’ua riri roa a’era Zerahemana, ’e ’ua fa’ati’arepu ihora ’oia i te toe’a o tōna ra mau fa’ehau ’ia riri, ’e ’ia ’aro pūai roa atu i te mau ’āti Nephi.</div><div class="francais">16 Alors, il arriva que Zérahemnah fut extrêmement furieux, et il excita le reste de ses soldats à la colère, pour qu’ils combattent plus puissamment les Néphites.</div></div><div class="verse-container"><div class="tahitien">17 ’E i teienei, ’ua riri ihora Moroni nō te mana’o ’eta’eta o te mau ’āti Lamana ; nō reira, ’ua fa’aue atu ra ’oia i tōna mau ta’ata ’ia ’aro atu ia rātou ’e ’ia taparahi ia rātou. ’E i muri a’era, ’ua ha’amata ihora rātou i te taparahi atu ia rātou ; ’oia ïa, ’e ’ua ’aro mai te mau ’āti Lamana ma te fa’a’ohipa i tā rātou mau ’o’e ’e tō rātou pūai.</div><div class="francais">17 Et alors, Moroni fut en colère à cause de l’obstination des Lamanites ; c’est pourquoi il commanda à son peuple de tomber sur eux et de les tuer. Et il arriva qu’ils commencèrent à les tuer ; oui, et les Lamanites combattirent avec leurs épées et leur force.</div></div><div class="verse-container"><div class="tahitien">18 Inaha rā, ’aita e pāruru nō tō rātou ra mau ’iri vai taha’a ’e tō rātou mau upo’o tāpo’i-’ore-hia, ’e ’ua ’ōhie te reira ’ia tāpūhia e te mau ’o’e ’oi a te mau ’āti Nephi ; ’oia ïa, inaha ’ua puta rātou ’e ’ua tāpūhia, ’oia ïa, ’e ’ua pohe ’oi’oi ihora rātou i te mau ’o’e a te mau ’āti Nephi ; ’e ’ua ha’amata rātou i te tā’irihia i raro mai tei tohuhia e te fa’ehau o Moroni.</div><div class="francais">18 Mais voici, leur peau nue et leur tête découverte étaient exposées aux épées tranchantes des Néphites ; oui, voici, ils furent percés et frappés, oui, et tombèrent extrêmement vite sous les épées des Néphites ; et ils commencèrent à être fauchés comme le soldat de Moroni l’avait prophétisé.</div></div><div class="verse-container"><div class="tahitien">19 I teienei, ’ia ’ite a’era Zerahemana ē ’ua fātata roa rātou i te pau, ’ua ti’aoro ’ū’ana mai ra ’oia ia Moroni, ma te parau mai ē, e fafau ’oia ’e tōna ato’a ra mau ta’ata i te hō’ē fafaura’a ia rātou, mai te mea e fa’aora noa rātou i te toe’a o rātou, ē e’ita roa rātou e ho’i fa’ahou mai nō te ’aro mai ia rātou.</div><div class="francais">19 Alors Zérahemnah, lorsqu’il vit qu’ils étaient tous sur le point d’être détruits, cria d’une voix forte vers Moroni, promettant qu’ils feraient alliance, son peuple et lui, que s’ils épargnaient la vie au reste d’entre eux, ils ne reviendraient plus jamais à la guerre contre eux.</div></div><div class="verse-container"><div class="tahitien">20 ’E i muri a’era, ’ua fa’aoti ihora Moroni ’ia fa’aea te ’ohipa taparahira’a i rotopū i te mau ta’ata. ’E ’ua rave atu ra ’oia i te mau mauha’a tama’i a te mau ’āti Lamana ; ’e i muri a’e i tō rātou fafaura’a i te fafaura’a nō te hau iāna ra, ’ua fa’ati’ahia atu ra rātou ’ia haere atu i roto i te mēdēbara.</div><div class="francais">20 Et il arriva que Moroni fit de nouveau cesser l’œuvre de mort parmi le peuple. Et il prit les armes de guerre aux Lamanites ; et lorsqu’ils eurent conclu avec lui une alliance de paix, il leur fut permis de partir dans le désert.</div></div><div class="verse-container"><div class="tahitien">21 I teienei, ’aita te rahira’a o tō rātou feiā pohe i tai’ohia nō te rahi o te reira ; ’oia ïa, ’ua rahi roa ho’i tō rātou feiā pohe, tō te mau ’āti Nephi ’e tō te mau ’āti Lamana ato’a ho’i.</div><div class="francais">21 Or, on ne compta pas le nombre de leurs morts, à cause de la grandeur du nombre ; oui, le nombre de leurs morts était extrêmement grand, tant du côté des Néphites que du côté des Lamanites.</div></div><div class="verse-container"><div class="tahitien">22 ’E i muri a’era, ’ua huri atu ra rātou i tō rātou feiā pohe i roto i te mau pape nō Sidona ra, ’e ’ua pāinu noa atu ra rātou ē tae roa atu ra i roto i te mau vāhi hōhonu nō te moana.</div><div class="francais">22 Et il arriva qu’ils jetèrent leurs morts dans les eaux de Sidon, et ils s’en sont allés et sont ensevelis dans les profondeurs de la mer.</div></div><div class="verse-container"><div class="tahitien">23 ’E ’ua ho’i atu ra te mau nu’u fa’ehau o te mau ’āti Nephi, ’oia ho’i tō Moroni, i tō rātou mau ’utuāfare ’e tō rātou mau fenua.</div><div class="francais">23 Et les armées des Néphites, ou de Moroni, retournèrent et allèrent dans leurs maisons et dans leurs terres.</div></div><div class="verse-container"><div class="tahitien">24 ’E ’ua hope ihora te ’ahuru ’e ma va’u o te matahiti nō te fa’aterera’a a te mau ha’avā i ni’a iho i te mau ta’ata o Nephi. ’E ’o te hope’a teie nō te pāpa’a parau a Alama, ’o tei pāpa’ihia i ni’a i te mau ’api a Nephi.</div><div class="francais">24 Et ainsi finit la dix-huitième année du règne des juges sur le peuple de Néphi. Et ainsi finirent les annales d’Alma, qui furent écrites sur les plaques de Néphi.</div></div>
        <div class="verse-container introduction"><div class="tahitien">Te ’ā’amu o te mau ta’ata o Nephi, ’e tā rātou mau tama’i ’e te mau mārōra’a, i te mau mahana o Helamana, mai te au i te pāpa’a parau a Helamana, ’o tāna i pāpa’i i tōna ra mau mahana.</div><div class="francais">Histoire du peuple de Néphi, de ses guerres et de ses dissensions du temps d’Hélaman, selon les annales qu’Hélaman tint de son vivant.</div></div>
        <nav class="chapter-nav">
            <a href="chapter_9_43.html">Chapitre précédent</a> | 
            <a href="chapter_9_45.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
