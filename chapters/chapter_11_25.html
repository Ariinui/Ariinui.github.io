
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>3 Ne Chapitre 25</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>3 Ne</h1>
            <h2>3 Ne Chapitre 25</h2>
            <div class="verse-container"><div class="tahitien">1 Inaha ho’i, tē fātata mai ra te mahana mai te umu ra i te ’amara’a ; ’e te feiā te’ote’o ato’a ra, ’oia ïa, ’e ’o rātou pā’āto’a ’o tei rave i te parauti’a ’ore ra, e riro ïa ’ei ’aihere ; e ’ama rātou ’ia tae i taua mahana ra, tē nā reira mai ra te Fatu Sabaota ra ; e ’ore roa e fa’atoehia tō rātou a’a ’e e ’ore ato’a te ’āma’a.</div><div class="francais">1 Car voici, le jour vient, ardent comme une fournaise. Tous les hautains et tous les méchants seront comme du chaume ; le jour qui vient les embrasera, dit le Seigneur des armées, il ne leur laissera ni racine ni rameau.</div></div><div class="verse-container"><div class="tahitien">2 ’O ’outou rā ’o tei mata’u mai i tō’u nei i’oa, e fā mai ïa te Tamaiti o te Parautia ia ’outou ma te ora i raro a’e i tōna ra pererau ; ’e e haere ho’i ’outou i rāpae, ’e e tupu ho’i ’outou mai te mau fanau’a pua’atoro fa’a’amu i roto i te ’ōpiha ra.</div><div class="francais">2 Mais pour vous qui craignez mon nom se lèvera le Fils de la Justice, et la guérison sera sous ses ailes ; vous sortirez, et vous sauterez comme des veaux d’une étable.</div></div><div class="verse-container"><div class="tahitien">3 ’E nā ’outou ho’i e ta’ata’ahi i te feiā parauti’a ’ore ; nō te mea e riro rātou mai te rehu auahi i raro a’e i te ’apu o tō ’outou ’āvae ’ia tae i te mahana e rave ai au i te reira, tē nā reira mai ra te Fatu Sabaota ra.</div><div class="francais">3 Et vous foulerez les méchants, car ils seront comme de la cendre sous la plante de vos pieds, au jour que je prépare, dit le Seigneur des armées.</div></div><div class="verse-container"><div class="tahitien">4 ’A ha’amana’o ’outou i te ture a tō’u tāvini ra ’o Mose, ’o tā’u i hōro’a atu ’ei fa’auera’a iāna i Horeba ra nā tō ’Īserā’ela tā’āto’a, ē tae noa atu i te mau ture ’e te mau parau.</div><div class="francais">4 Souvenez-vous de la loi de Moïse, mon serviteur, auquel j’ai prescrit en Horeb, pour tout Israël, des lois et des ordonnances.</div></div><div class="verse-container"><div class="tahitien">5 Inaha, e tono atu vau i te peropheta ra ia Eliaha ia ’outou na, hou te taera’a mai o te mahana rahi ’e te mata’u o te Fatu ;</div><div class="francais">5 Voici, je vous enverrai Élie, le prophète, avant que le jour du Seigneur arrive, ce jour grand et redoutable.</div></div><div class="verse-container"><div class="tahitien">6 ’Ia fa’afāriu ’oia i te ’ā’au o te mau metua i te mau tamari’i, ’e te ’ā’au o te mau tamari’i i tō rātou mau metua, ’o te haere mai ho’i au e tā’iri i te fenua nei i te ’anatemara’a.</div><div class="francais">6 Il ramènera le cœur des pères à leurs enfants, et le cœur des enfants à leurs pères, de peur que je ne vienne frapper la terre de malédiction.</div></div>
            <div class="verse-container introduction"><div class="tahitien">’Ua ha’amāramarama mai Iesu i te mau mea ato’a mai te ha’amatara’a mai ē tae noa atu i te hope’a—’Ua fa’ahiti mai te mau ’aiū ’e te mau tamari’i i te mau mea māere ’o tē ’ore roa e ti’a ’ia pāpa’ihia—’Ua ’āmui-tāhō’ē-hia te mau mea ato’a i rotopū i te mau ta’ata nō te ’Ēkālesia a te Mesia. Fātata 34M.M.</div><div class="francais">Jésus explique tout depuis le commencement jusqu’à la fin — Les nourrissons et les enfants prononcent des choses merveilleuses qui ne peuvent être écrites — Ceux qui sont dans l’Église du Christ ont tout en commun. Vers 34 apr. J.-C.</div></div>
            <nav class="chapter-nav">
                <a href="chapter_11_24.html">Chapitre précédent</a> | 
                <a href="chapter_11_26.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
