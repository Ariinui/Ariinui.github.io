
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 18</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 18</h2>
    <div class="verse-container"><div class="tahitien">25 ’E ’ua hi’o atu te mau ta’ata ’e ’ua fa’aro’o ’e ’ua fa’a’ite pāpū i te reira ; ’e ’ua ’ite ho’i rātou ē, e parau mau tā rātou i fa’a’ite, nō te mea ’ua hi’o atu rātou pā’āto’a, te ta’ata tāta’itahi, ’e ’ua fa’aro’o ho’i ; ’e e piti tauatini ’e e pae hānere ta’ata ; e i roto i te reira tē vai ra te mau tāne, te mau vahine, ’e te mau tamari’i.</div><div class="francais">25 Et la multitude vit, et entendit, et témoigna ; et ils savent que leur témoignage est vrai, car ils virent et entendirent tous, chacun pour lui-même ; et ils étaient au nombre d’environ deux mille cinq cents âmes, hommes, femmes et enfants.</div></div>
    <div class="verse-container"><div class="tahitien">1 ’E i muri a’era, ’ua fa’aue atu ra Iesu i tāna mau pipi ’ia hōpoi mai i te pāne ’e te uaina iāna ra.</div><div class="francais">1 Et il arriva que Jésus commanda à ses disciples de lui apporter du pain et du vin .</div></div><div class="verse-container"><div class="tahitien">2 ’E ’a haere atu ai rātou e ti’i i te pāne ’e te uaina, ’ua fa’aue atu ra ’oia i te mau ta’ata ’ia pārahi i raro i ni’a iho i te fenua.</div><div class="francais">2 Et tandis qu’ils étaient partis chercher du pain et du vin, il commanda à la multitude de s’asseoir par terre.</div></div><div class="verse-container"><div class="tahitien">3 ’E i te ho’ira’a mai te mau pipi ma te pāne ’e te uaina, ’ua rave ihora ’oia i te pāne ’e ’ua vāvāhi ihora ’e ’ua ha’amaita’i ihora i te reira ; ’e ’ua hōro’a atu ra i te mau pipi ’e ’ua fa’aue atu ra ia rātou ’ia ’amu.</div><div class="francais">3 Et lorsque les disciples furent venus avec du pain et du vin, il prit le pain, et le rompit, et le bénit ; et il en donna aux disciples et leur commanda de manger.</div></div><div class="verse-container"><div class="tahitien">4 ’E ’ia ’amu ihora rātou ’e ’ia pa’ia a’era, ’ua fa’aue atu ra ’oia ’ia hōro’a atu nā te mau ta’ata.</div><div class="francais">4 Et lorsqu’ils eurent mangé et furent rassasiés, il leur commanda d’en donner à la multitude.</div></div><div class="verse-container"><div class="tahitien">5 ’E ’ia ’amu ihora te mau ta’ata ’e ’ia pa’ia a’era, ’ua nā ’ō atu ra ’oia i te mau pipi : Inaha, e fa’atōro’ahia te hō’ē i rotopū ia ’outou, e nā’u e hōro’a atu i te mana iāna ’ia vāvāhi ’oia i te pāne ’e ’ia ha’amaita’i ho’i ’e ’ia hōro’a atu ho’i i te mau ta’ata nō tā’u nei ’ēkālesia, ’e ’ia rātou pā’āto’a ’o tē ti’aturi ’e ’o tē bāpetizohia i tō’u ra i’oa.</div><div class="francais">5 Et lorsque la multitude eut mangé et fut rassasiée, il dit aux disciples : Voici, il en aura un qui sera ordonné parmi vous, et je lui donnerai le pouvoir de rompre le pain et de le bénir, et de le donner au peuple de mon Église, à tous ceux qui croiront et seront baptisés en mon nom.</div></div><div class="verse-container"><div class="tahitien">6 ’E ’ia nā reira noa ato’a ’outou i te rave-māite-ra’a, mai tā’u i rave iho nei, ’oia ho’i, mai tā’u i vāvāhi i te pāne ’e i ha’amaita’i i te reira ’e i hōro’a atu ia ’outou na.</div><div class="francais">6 Et cela, vous vous appliquerez toujours à le faire comme je l’ai fait, c’est-à-dire comme j’ai rompu le pain et l’ai béni, et vous l’ai donné.</div></div><div class="verse-container"><div class="tahitien">7 ’E ’ia nā reira ’outou i te rave ’ei ha’amana’ora’a i tō’u tino, mai tā’u i fa’a’ite atu ia ’outou na. ’E e riro ïa ’ei fa’a’itera’a pāpū i te Metua, ’e e ha’amana’o noa ’outou iā’u. ’E mai te mea e ha’amana’o noa ’outou iā’u, e vai noa ïa tō’u Vārua i roto ia ’outou.</div><div class="francais">7 Et cela, vous le ferez en souvenir de mon corps, que je vous ai montré. Et ce sera un témoignage pour le Père que vous vous souvenez toujours de moi. Et si vous vous souvenez toujours de moi, vous aurez mon Esprit avec vous.</div></div><div class="verse-container"><div class="tahitien">8 ’E i muri a’era, ’ia oti a’era tāna paraura’a atu i teie mau parau, ’ua fa’aue atu ra ’oia i tāna mau pipi ’ia rave i te uaina i roto i te ’āu’a ’e ’ia inu i te reira, ’e ’ia hōro’a ato’a atu i te mau ta’ata ’ia inu rātou i te reira.</div><div class="francais">8 Et il arriva que lorsqu’il eut dit ces paroles, il commanda à ses disciples de prendre du vin de la coupe et d’en boire, et d’en donner aussi à la multitude, afin qu’elle en bût.</div></div><div class="verse-container"><div class="tahitien">9 ’E i muri a’era, ’ua nā reira rātou, ’e ’ua inu i te reira ’e ’ī a’era ; ’e ’ua hōro’a atu i te mau ta’ata, ’e ’ua inu ihora rātou, ’e ’ī a’era.</div><div class="francais">9 Et il arriva qu’ils le firent, et en burent, et furent désaltérés ; et ils donnèrent à la multitude, et elle but, et elle fut désaltérée.</div></div><div class="verse-container"><div class="tahitien">10 ’E ’ia oti a’era te reira i te ravehia e te mau pipi, ’ua nā ’ō atu ra Iesu ia rātou : E ao tō ’outou nō teie mea tā ’outou i rave iho nei, tē ha’apa’o ra ïa i tā’u mau fa’auera’a, ’e nā te reira e fa’a’ite i te Metua ē, ’ua hina’aro mau ’outou ’ia rave i tā’u i fa’aue atu ia ’outou na.</div><div class="francais">10 Et lorsque les disciples eurent fait cela, Jésus leur dit : Bénis êtes-vous pour ce que vous avez fait là, car cela accomplit mes commandements, et cela témoigne au Père que vous êtes disposés à faire ce que je vous ai commandé.</div></div><div class="verse-container"><div class="tahitien">11 ’E e nā reira noa ’outou i te rave i te feiā ’o tei tātarahapa ’e tei bāpetizohia ho’i i tō’u ra i’oa ; ’e e rave ’outou i te reira ’ei ha’amana’ora’a i tō’u ra toto, ’o tā’u i ha’amani’i nō ’outou, ’e ’ia fa’a’ite atu ’outou i te Metua ē, e ha’amana’o noa ’outou iā’u. ’E mai te mea e ha’amana’o noa ’outou iā’u, e vai noa tō’u Vārua i roto ia ’outou.</div><div class="francais">11 Et cela, vous le ferez toujours à ceux qui se repentent et sont baptisés en mon nom ; et vous le ferez en souvenir de mon sang, que j’ai versé pour vous, afin que vous témoigniez au Père que vous vous souvenez toujours de moi. Et si vous vous souvenez toujours de moi, vous aurez mon Esprit avec vous.</div></div><div class="verse-container"><div class="tahitien">12 ’E tē hōro’a atu nei au i te hō’ē fa’auera’a ia ’outou ’ia rave ’outou i teie mau mea. ’E ’ia nā reira noa ’outou i te rave i teie mau mea, e ao tō ’outou, nō te mea ’ua patuhia ’outou i ni’a iho i tā’u nei papa.</div><div class="francais">12 Et je vous donne le commandement de faire ces choses. Et si vous faites toujours ces choses, vous êtes bénis, car vous êtes bâtis sur mon roc .</div></div><div class="verse-container"><div class="tahitien">13 ’E ’o ’oia i rotopū ia ’outou ’o tē rave ri’i noa i te reira, ’aore ïa i patuhia i ni’a iho i tā’u ra papa, ’ua patuhia rā ïa i ni’a iho i te niu one ; ’e ’ia ma’iri mai te ua, ’e ’ia tahe mai te pape pu’e, ’e ’ia puhipuhi mai te mata’i i ni’a iho ia rātou ra, e ma’iri ïa rātou i raro, ’e ’ua vai matara noa te mau ’ūputa o hade nō te fāri’i mai ia rātou.</div><div class="francais">13 Mais quiconque parmi vous fera plus ou moins que cela n’est pas bâti sur mon roc, mais est bâti sur une fondation de sable ; et lorsque la pluie tombera, et que les torrents viendront, et que les vents souffleront et s’abattront sur lui, il tombera, et les portes de l’enfer seront ouvertes, prêtes à le recevoir.</div></div><div class="verse-container"><div class="tahitien">14 Nō reira, e ao tō ’outou ’ia ha’apa’o maita’i ’outou i tā’u mau fa’auera’a, ’o tā te Metua i fa’aue mai iā’u ’ia hōro’a atu ia ’outou na.</div><div class="francais">14 C’est pourquoi, vous êtes bénis si vous gardez les commandements que le Père m’a commandé de vous donner.</div></div><div class="verse-container"><div class="tahitien">15 ’Oia mau, ’oia mau, tē parau atu nei au ia ’outou na, ’ia ara ’e ’ia pure tāmau noa, ’o te fa’ahemahia ’outou e te diabolo, ’e ’o te fa’atītīhia ’outou e ana.</div><div class="francais">15 En vérité, en vérité, je vous le dis, vous devez toujours veiller à prier, de peur d’être tentés par le diable et d’être emmenés captifs par lui.</div></div><div class="verse-container"><div class="tahitien">16 ’E mai tā’u i pure i rotopū ia ’outou na, e nā reira ato’a ’outou i te pure i roto i tā’u ’ēkālesia, i rotopū i tō’u mau ta’ata i tātarahapa ’e i bāpetizohia i tō’u ra i’oa. Inaha, ’o vau te māramarama ; i fa’a’ite atu na vau i te hi’ora’a nō ’outou.</div><div class="francais">16 Et de même que j’ai prié parmi vous, de même vous prierez dans mon Église, parmi mon peuple qui se repent et est baptisé en mon nom. Voici, je suis la lumière ; je vous ai donné l’exemple .</div></div><div class="verse-container"><div class="tahitien">17 ’E i muri a’era, ’ia oti a’era tā Iesu paraura’a atu i teie mau parau i tāna mau pipi, ’ua fāriu fa’ahou atu ra ’oia i ni’a i te mau ta’ata ’e ’ua nā ’ō atu ra ia rātou :</div><div class="francais">17 Et il arriva que lorsqu’il eut dit ces paroles à ses disciples, Jésus se tourna de nouveau vers la multitude et lui dit :</div></div><div class="verse-container"><div class="tahitien">18 Inaha, ’oia mau, ’oia mau, tē parau atu nei au ia ’outou na, e ara ’e ’ia pure tāmau noa ’outou e ti’a ai ; ’ia ’ore ’outou ’ia ro’ohia i te fa’ahemara’a ; i hina’aro na ho’i Sātane ia ’outou, ’ia ueue ’oia ia ’outou mai te sītona ra.</div><div class="francais">18 Voici, en vérité, en vérité, je vous le dis, vous devez toujours veiller et prier de peur d’entrer en tentation ; car Satan désire vous avoir, afin de vous passer au crible comme le blé.</div></div><div class="verse-container"><div class="tahitien">19 Nō reira ’ia pure tāmau noa ’outou i te Metua nā roto i tō’u ra i’oa.</div><div class="francais">19 C’est pourquoi vous devez toujours prier le Père en mon nom.</div></div><div class="verse-container"><div class="tahitien">20 ’E te mau mea ato’a tā ’outou e ani atu i te Metua i tō’u ra i’oa, ’oia ho’i te mea ti’a, ma te ti’aturi e fāri’i ’outou, inaha e hōro’ahia mai ïa ia ’outou.</div><div class="francais">20 Et tout ce que vous demanderez de juste au Père, en mon nom, croyant le recevoir, voici, cela vous sera donné.</div></div><div class="verse-container"><div class="tahitien">21 ’A pure i roto i tō ’outou mau ’utuāfare i te Metua, nā roto noa i tō’u ra i’oa, ’ia ha’amaita’ihia tā ’outou mau vahine ’e tā ’outou mau tamari’i.</div><div class="francais">21 Priez le Père dans vos familles, toujours en mon nom, afin que vos épouses et vos enfants soient bénis.</div></div><div class="verse-container"><div class="tahitien">22 ’E inaha, ’ia ha’aputuputu pinepine ’outou ; ’e ’eiaha roa ’outou e ’ōpani i te hō’ē ta’ata ’ia haere mai ia ’outou na, ’a ha’aputuputu ’āmui ai ’outou, ’a fa’ati’a noa rā ia rātou ’ia haere mai ia ’outou na, ’e ’eiaha roa e ’ōpani atu ia rātou.</div><div class="francais">22 Et voici, vous vous réunirez souvent ; et vous n’interdirez à personne de venir à vous lorsque vous vous réunirez, mais vous souffrirez qu’ils viennent à vous et ne le leur interdirez pas ;</div></div><div class="verse-container"><div class="tahitien">23 E pure rā ’outou nō rātou, ’e ’eiaha roa e ti’avaru atu ia rātou i rāpae ; ’e ’ia haere pinepine mai rātou ia ’outou na, ’a pure atu ’outou i te Metua nō rātou nā roto i tō’u ra i’oa.</div><div class="francais">23 mais vous prierez pour eux et ne les chasserez pas ; et s’ils viennent souvent chez vous, vous prierez le Père pour eux, en mon nom.</div></div><div class="verse-container"><div class="tahitien">24 Nō reira, ’a fa’ateitei i tō ’outou māramarama, ’ia ’ana’ana atu i tō te ao nei. Inaha, ’o vau nei te māramarama tā ’outou e fa’ateitei atu i ni’a—te mea tā ’outou i ’ite iā’u i te ravera’a. Inaha, ’ua ’ite ’outou ē ’ua pure atu vau i te Metua, ’e ’ua ’ite pāpū ’outou i te reira.</div><div class="francais">24 C’est pourquoi, élevez votre lumière, afin qu’elle brille pour le monde. Voici, je suis la lumière que vous élèverez : ce que vous m’avez vu faire. Voici, vous voyez que j’ai prié le Père, et vous en avez tous été témoins.</div></div><div class="verse-container"><div class="tahitien">25 ’E ’ua ’ite ho’i ’outou ē ’ua fa’aue atu vau ’eiaha te hō’ē o ’outou ’ia haere ’ē atu, ’ua fa’aue atu rā vau ’ia haere mai ’outou iā’u nei, ’ia ti’a ia ’outou ’ia fāfā mai ’e ’ia ’ite mata ho’i ; ’e ’ia nā reira ato’a ’outou i tō te ao nei ; ’e ’o ’oia ’o tē ’ōfati i teie nei fa’auera’a, tē fa’ati’a ra ïa ’oia iāna iho ’ia arata’ihia atu i roto i te fa’ahemara’a.</div><div class="francais">25 Et vous voyez que j’ai commandé qu’aucun de vous ne s’en aille, mais j’ai plutôt commandé que vous veniez à moi afin de toucher et de voir ; ainsi agirez-vous envers le monde ; et quiconque enfreint ce commandement se laisse conduire en tentation.</div></div><div class="verse-container"><div class="tahitien">26 ’E i teienei, i muri a’era, ’ia oti a’era tā Iesu paraura’a atu i teie mau parau, ’ua fāriu fa’ahou atu ra tōna mata i ni’a i te mau pipi ’o tāna i mā’iti, ’e ’ua nā ’ō atu ra ia rātou :</div><div class="francais">26 Et alors, il arriva que lorsqu’il eut dit ces paroles, Jésus tourna de nouveau les yeux vers les disciples qu’il avait choisis et leur dit :</div></div><div class="verse-container"><div class="tahitien">27 Inaha, ’oia mau, ’oia mau, tē parau atu nei au ia ’outou na, tē hōro’a atu nei au i te tahi fa’ahou fa’auera’a ia ’outou na, ’e i reira e mea ti’a iā’u ’ia haere atu i tō’u ra Metua, ’ia ti’a iā’u ’ia fa’ati’a i te tahi atu ā mau fa’auera’a tāna i hōro’a mai iā’u ra.</div><div class="francais">27 Voici, en vérité, en vérité, je vous le dis, je vous donne encore un commandement, et ensuite je devrai aller à mon Père afin d’accomplir d’autres commandements qu’il m’a donnés.</div></div><div class="verse-container"><div class="tahitien">28 ’E i teienei, inaha, teie te fa’auera’a tā’u e hōro’a atu nei ia ’outou na, ’eiaha roa ’outou e fa’ati’a ma te ’ite i te hō’ē ta’ata ’ia rave i tō’u tino ’e tō’u toto ma te ti’amā ’ore, ’a ’ōpere ai ’outou i te reira.</div><div class="francais">28 Et maintenant, voici, ceci est le commandement que je vous donne : que vous ne permettrez sciemment à personne de prendre ma chair et mon sang indignement, lorsque vous les bénirez ;</div></div><div class="verse-container"><div class="tahitien">29 ’O ’oia ho’i ’o tē ’amu i tō’u tino ’e ’o tē inu i tō’u toto ma te ti’amā ’ore, ’ua ’amu ïa ’e ’ua inu i te pohe nō tōna vārua ; nō reira, ’ia ’ite ’outou e mea ti’amā ’ore te hō’ē ta’ata ’ia ’amu i tō’u tino ’e ’ia inu i tō’u toto, e ’ōpani ïa ’outou iāna.</div><div class="francais">29 car quiconque mange et boit ma chair et mon sang indignement, mange et boit la damnation pour son âme ; c’est pourquoi, si vous savez qu’un homme est indigne de manger et de boire de ma chair et de mon sang, vous le lui interdirez.</div></div><div class="verse-container"><div class="tahitien">30 Noa atu rā i te reira, ’eiaha roa ’outou e ti’avaru atu iāna i rāpae mai rotopū atu ia ’outou, e poihere rā ’outou iāna, ’e e pure ho’i nōna i te Metua, i tō’u ra i’oa ; ’e mai te mea e tātarahapa ’oia ’e ’ua bāpetizohia i tō’u ra i’oa, ’ei reira ïa ’outou e fāri’i mai iāna, ’e e hōro’a atu ai i tō’u tino ’e tō’u toto nāna.</div><div class="francais">30 Néanmoins, vous ne le chasserez pas de parmi vous, mais vous le servirez et prierez le Père pour lui, en mon nom ; et s’il se repent et est baptisé en mon nom, alors vous le recevrez et lui donnerez de ma chair et de mon sang.</div></div><div class="verse-container"><div class="tahitien">31 ’Ia ’ore rā ’oia e tātarahapa, e ’ore ato’a ïa ’oia e tai’ohia i rotopū i tō’u ra mau ta’ata, ’e ’ia ’ore ho’i ’oia e ha’amou i tō’u ra mau ta’ata, inaha ho’i, ’ua ’ite au i tā’u mau māmoe, ’e ’ua oti rātou i te tai’ohia.</div><div class="francais">31 Mais s’il ne se repent pas, il ne sera pas compté parmi mon peuple, afin qu’il ne détruise pas mon peuple, car voici, je connais mes brebis, et elles sont comptées.</div></div><div class="verse-container"><div class="tahitien">32 Noa atu rā i te reira, ’eiaha roa ’outou e ti’avaru atu iāna i rāpae i tō ’outou mau sunago, ’e ’aore i tō ’outou mau fare purera’a, e tāmau ā ho’i ’outou i te poihere i taua huru ta’ata ra ; ’aita ho’i ’outou i ’ite ’o te ho’i mai rātou ’e ’o te tātarahapa, ’e ’o te haere mai iā’u ma te ’ā’au hina’aro mau, ’e nā’u e fa’aora ia rātou, ’e ’ua riro ’outou ’ei rāve’a nō te hōpoi atu i te fa’aorara’a ia rātou.</div><div class="francais">32 Néanmoins, vous ne le chasserez pas de vos synagogues, ou de vos lieux de culte, car vous continuerez à servir de telles personnes ; car vous ne savez pas si elles ne reviendront pas et ne se repentiront pas, et ne viendront pas à moi d’un cœur pleinement résolu, et je les guérirai ; et vous serez le moyen qui leur apportera le salut.</div></div><div class="verse-container"><div class="tahitien">33 Nō reira, ’a ha’apa’o i teie mau parau tā’u i fa’aue atu ia ’outou na, ’ia ’ore ’outou ia fa’ahapahia ; e pohe ho’i tō te ta’ata ’o tā te Metua i fa’ahapa ra.</div><div class="francais">33 C’est pourquoi, gardez ces commandements que je vous ai donnés afin de ne pas tomber sous la condamnation ; car malheur à celui que le Père condamne.</div></div><div class="verse-container"><div class="tahitien">34 ’E tē hōro’a atu nei au i teie mau fa’auera’a nō te mau mārōra’a i tupu a’enei i rotopū ia ’outou na. E ao ho’i tō ’outou mai te mea ē ’aita e mārōra’a i rotopū ia ’outou na.</div><div class="francais">34 Et je vous donne ces commandements à cause des controverses qui se sont produites parmi vous. Et bénis êtes-vous si vous n’avez pas de controverses parmi vous.</div></div><div class="verse-container"><div class="tahitien">35 ’E i teienei, e haere atu vau i te Metua, nō te mea e mea tītauhia iā’u ’ia haere atu i te Metua nō tō ’outou maita’i.</div><div class="francais">35 Et maintenant, je vais au Père, parce qu’il est nécessaire que j’aille au Père à cause de vous.</div></div><div class="verse-container"><div class="tahitien">36 ’E i teienei, ’ia oti a’era tā Iesu paraura’a i teie mau parau, ’ua tāpe’a atu ra tōna rima i te mau pipi tāta’itahi ’o tāna i mā’iti, ē tae noa atu ’ua hope iāna i te tāpe’a atu ia rātou pā’āto’a, ’e ’ua paraparau atu ’oia ia rātou ’a tāpe’a atu ai ’oia ia rātou.</div><div class="francais">36 Et il arriva que lorsqu’il eut fini de dire ces paroles, Jésus toucha, un par un, de la main, les disciples qu’il avait choisis, jusqu’à ce qu’il les eût touchés tous, et leur parla tandis qu’il les touchait.</div></div><div class="verse-container"><div class="tahitien">37 ’E ’aita roa te mau ta’ata i fa’aro’o i te mau parau ’o tāna i parau atu, nō reira ’aita roa i ti’a ia rātou i fa’a’ite pāpū i te reira ; ’āre’a rā ’ua fa’a’ite pāpū te mau pipi ē ’ua hōro’a mai ’oia i te mana ia rātou nō te hōro’a i te Vārua Maita’i. ’E e fa’a’ite atu vau ia ’outou i muri nei ē e parau mau tā rātou ra parau.</div><div class="francais">37 Et la multitude n’entendit pas les paroles qu’il dit, c’est pourquoi elle ne témoigna pas ; mais les disciples témoignèrent qu’il leur donna le pouvoir de donner le Saint-Esprit . Et je vous montrerai plus loin que ce témoignage est vrai.</div></div><div class="verse-container"><div class="tahitien">38 ’E i muri a’era, ’ia oti a’era tā Iesu tāpe’ara’a atu ia rātou pā’āto’a, ’ua tae mai ra te hō’ē ata ’e ’ua tāpo’i mai ra i te mau ta’ata ’e ’aore a’era i ti’a ia rātou ’ia ’ite atu ia Iesu.</div><div class="francais">38 Et il arriva que lorsque Jésus les eut tous touchés, une nuée vint et recouvrit la multitude, de sorte qu’elle ne put voir Jésus.</div></div><div class="verse-container"><div class="tahitien">39 ’E ’a tāpo’i-noa-hia ai rātou ’ua fa’aru’e mai ra ’oia ia rātou, ’e ’ua haere atu ra i ni’a i te ra’i. ’E ’ua ’ite te mau pipi ’e ’ua fa’a’ite pāpū ho’i rātou ē, ’ua haere fa’ahou atu ’oia i ni’a i te ra’i.</div><div class="francais">39 Et tandis qu’elle était recouverte, il la quitta et monta au ciel. Et les disciples virent et témoignèrent qu’il était remonté au ciel.</div></div>
    <div class="verse-container introduction"><div class="tahitien">’Ua tāvini te mau pipi hō’ē ’ahuru ’e ma piti i te mau ta’ata ’e ’ua pure nō te ani i te Vārua Maita’i—’Ua bāpetizohia te mau pipi ’e ’ua fāri’i rātou i te Vārua Maita’i ’e te utuutura’a a te mau melahi—’Ua pure Iesu ma te fa’a’ohipa i te mau parau ’aita roa e ti’a ’ia pāpa’ihia—’Ua fa’a’ite pāpū ’oia nō ni’a i te fa’aro’o rahi roa o teie mau ’āti Nephi. Fātata 34M.M.</div><div class="francais">Les douze disciples exercent leur ministère auprès du peuple et prient pour que le Saint-Esprit vienne — Ils sont baptisés et reçoivent le Saint-Esprit et le ministère d’anges — Jésus prie, utilisant des paroles qui ne peuvent être écrites — Il atteste la foi extrêmement grande de ces Néphites. Vers 34 apr. J.-C.</div></div>
    <p>
        <a href="chapter_11_17.html">Chapitre précédent</a> | 
        <a href="chapter_11_19.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
