
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 15</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 15</h2>
    <div class="verse-container"><div class="tahitien">29 I teienei, ’ia fa’aro’o a’era te mau ta’ata i te haruru rahi, ’ua horo ’āmui mai ra rātou i roto i te mau pupu ta’ata ’ia ’ite i te tumu ; ’e ’ia ’ite a’era rātou ia Alama rāua ’o Amuleka i te haerera’a mai i rāpae i te fare tāpe’ara’a, ’o tei topa te mau papa’i i raro i te repo, ’ua ro’ohia ihora rātou i te mata’u rahi, ’e ’ua horo ’ē atu ra mai mua atu i te aro o Alama rāua ’o Amuleka, mai te pua’aniho e horo ra ’e tōna fanau’a mai mua atu i nā liona e piti ; ’e i nā reira rātou i te horo ’ē atu i te aro o Alama rāua ’o Amuleka.</div><div class="francais">29 Or, le peuple, ayant entendu un grand bruit, accourut en foule pour en connaître la cause ; et lorsqu’il vit Alma et Amulek sortir de la prison, et que les murs en étaient tombés par terre, il fut frappé d’une grande crainte et s’enfuit de la présence d’Alma et d’Amulek, comme une chèvre fuit avec ses petits devant deux lions ; et c’est ainsi qu’ils s’enfuirent de la présence d’Alma et d’Amulek.</div></div>
    <div class="verse-container"><div class="tahitien">1 ’E i muri a’era, ’ua fa’auehia mai ra Alama rāua ’o Amuleka ’ia haere i rāpae i te ’oire ; ’e ’ua reva atu ra rāua, ’e ’ua tae roa atu ra i te fenua ra nō Sidoma ; ’e inaha, i reira ’ua ’itehia ia rāua te mau ta’ata ato’a ’o tei fa’aru’e atu i te fenua ra nō Amoniha, ’o tei ti’avaruhia ’e tei pēhihia ho’i i te ’ōfa’i, nō te mea ’ua ti’aturi rātou i te mau parau a Alama.</div><div class="francais">1 Et il arriva qu’il fut commandé à Alma et à Amulek de quitter cette ville ; et ils s’en allèrent, et sortirent pour passer au pays de Sidom ; et voici, ils trouvèrent tout le peuple qui avait quitté le pays d’Ammonihah, qui avait été chassé et lapidé parce qu’il croyait aux paroles d’Alma.</div></div><div class="verse-container"><div class="tahitien">2 ’E ’ua fa’a’ite atu ra rāua ia rātou i te mau mea ato’a i tupu i ni’a i tā rātou mau vahine ’e te mau tamari’i, ’e nō ni’a ato’a ia rāua iho, ’e i ni’a ato’a i tō rāua mana i fa’aorahia ai rāua.</div><div class="francais">2 Et ils leur racontèrent tout ce qui était arrivé à leurs épouses et à leurs enfants, et aussi ce qui les concernait eux-mêmes, et leur pouvoir de délivrance.</div></div><div class="verse-container"><div class="tahitien">3 ’E ’o Zeezeroma ato’a, te tārava ra ’oia ma te ma’i i Sidoma, e fīva rahi tōna, ’e ’ua tupu te reira nā roto i te mau fifi rahi o tōna mana’o nō tāna mau ’ohipa ’ī’ino ; ’e ’ua mana’o ho’i ’oia ē, ’ua pohe ’o Alama rāua ’o Amuleka ; ’ua mana’o ’oia ē ’ua taparahihia rāua nō tāna mau ’ohipa ’ī’ino. ’E nō teie hara rahi, ’e te tahi atu o tāna mau hara e rave rahi, ’ua ahoaho roa tōna ’ā’au ē tae roa atu ’ua rahi roa tōna ahoaho, ’aita e rāve’a nō te fa’aora ; nō reira ’ua tupuhia ’oia i te fīva rahi ’e te ve’ave’a rahi.</div><div class="francais">3 Et aussi, Zeezrom était couché, malade, à Sidom, avec une fièvre ardente, qui était causée par les grandes tribulations de son esprit à cause de sa méchanceté, car il pensait qu’Alma et Amulek n’étaient plus ; et il pensait qu’ils avaient été tués à cause de son iniquité . Et ce grand péché et ses nombreux autres péchés lui déchiraient l’esprit, jusqu’à ce que celui-ci devînt extrêmement douloureux, n’ayant pas de délivrance ; c’est pourquoi il commença à être dévoré par une chaleur ardente.</div></div><div class="verse-container"><div class="tahitien">4 I teienei, i tōna fa’aro’ora’a ē tei te fenua ra nō Sidoma ’o Alama rāua ’o Amuleka, ’ua itoito a’era tōna ’ā’au ; ’e ’ua fa’atae ’oi’oi ihora ’oia i te hō’ē parau anira’a ia rāua, ma te tītau ia rāua ’ia haere mai iāna ra.</div><div class="francais">4 Alors, quand il apprit qu’Alma et Amulek étaient au pays de Sidom, son cœur commença à prendre courage, et il leur envoya immédiatement un message, désirant qu’ils viennent à lui.</div></div><div class="verse-container"><div class="tahitien">5 ’E i muri a’era, ’ua haere ’oi’oi atu ra rāua, mai te au i te parau anira’a i fa’ataehia ia rāua ; ’e ’ua tomo atu ra rāua i roto i te fare i’ō Zeezeroma, ’e ’ua ’ite atu rāua iāna i ni’a i tōna ro’i, ’ua ma’ihia, ’e ’ua paruparu roa ho’i i te fīva rahi ; ’e ’ua ahoaho roa tōna mana’o nō tāna mau ’ohipa ’ī’ino ; ’e i tōna ’itera’a mai ia rāua, ’ua fa’atoro mai ra ’oia i tōna rima, ’e ’ua ani mai ra ia rāua ’ia fa’aora rāua iāna.</div><div class="francais">5 Et il arriva qu’ils allèrent immédiatement, obéissant au message qu’il leur avait envoyé ; et ils entrèrent dans la maison auprès de Zeezrom, et ils le trouvèrent sur son lit, malade, très bas à cause d’une fièvre ardente ; et son esprit était aussi extrêmement douloureux à cause de ses iniquités ; et lorsqu’il les vit, il tendit la main et les supplia de le guérir.</div></div><div class="verse-container"><div class="tahitien">6 ’E i muri a’era, ’ua nā ’ō atu ra Alama iāna, ma te rave mai i tōna rima : ’Ua ti’aturi ānei ’oe i te mana o te Mesia e tae atu ai i te fa’aorara’a ?</div><div class="francais">6 Et il arriva qu’Alma lui dit, lui prenant la main : Crois-tu au pouvoir du Christ pour le salut ?</div></div><div class="verse-container"><div class="tahitien">7 ’E ’ua pāhono mai ra ’oia ’e nā ’ō mai ra : ’Ē, ’ua ti’aturi au i te mau parau ato’a tā ’oe i ha’api’i mai.</div><div class="francais">7 Et il répondit et dit : Oui, je crois à toutes les paroles que tu as enseignées.</div></div><div class="verse-container"><div class="tahitien">8 ’Ua nā ’ō atu ra Alama : Mai te mea e ti’aturi ’oe i te fa’aorara’a a te Mesia, e ti’a ia ’oe ’ia fa’aorahia.</div><div class="francais">8 Et Alma dit : Si tu crois en la rédemption du Christ, tu peux être guéri .</div></div><div class="verse-container"><div class="tahitien">9 ’Ua nā ’ō mai ra ’oia : ’Ē, e ti’aturi au mai te au i tā ’oe mau parau.</div><div class="francais">9 Et il dit : Oui, je crois selon tes paroles.</div></div><div class="verse-container"><div class="tahitien">10 ’E i reira ’ua ti’aoro atu ra Alama i te Fatu, i te nā-’ō-ra’a ē : E te Fatu tō mātou Atua, ’a hi’o aroha mai i teie nei ta’ata, ’e ’a fa’aora mai iāna mai te au i tōna fa’aro’o i roto i te Mesia.</div><div class="francais">10 Et alors, Alma cria au Seigneur, disant : Ô Seigneur, notre Dieu, sois miséricordieux envers cet homme, et guéris-le selon sa foi, qui est dans le Christ.</div></div><div class="verse-container"><div class="tahitien">11 ’E ’ia oti a’era teie mau parau i te parauhia e Alama, ’ua ’ōu’a tā’ue noa mai ra Zeezeroma i ni’a i tōna nā ’āvae, ’e ’ua ha’amata ihora i te haere ; ’e ’ua māere roa atu ra te mau ta’ata ato’a ; ’e ’ua parare atu ra te ro’o o taua mea ra ē ’ati noa a’e te fenua ato’a o Sidoma.</div><div class="francais">11 Et lorsqu’Alma eut dit ces paroles, Zeezrom se leva d’un bond et commença à marcher ; et cela se fit au grand étonnement de tout le peuple ; et la connaissance s’en répandit dans tout le pays de Sidom.</div></div><div class="verse-container"><div class="tahitien">12 ’E ’ua bāpetizo ihora Alama ia Zeezeroma i te Fatu ; ’e ’ua ha’amata ihora ’oia mai taua taime atu i te a’o haere atu i te mau ta’ata.</div><div class="francais">12 Et Alma baptisa Zeezrom pour le Seigneur ; et il commença, à partir de ce moment-là, à prêcher au peuple.</div></div><div class="verse-container"><div class="tahitien">13 ’E ’ua fa’ati’a ihora Alama i te hō’ē ’ēkālesia i te fenua ra nō Sidoma, ’e ’ua fa’atōro’a ’oia i te mau tahu’a ’e te mau ’orometua, ’ia bāpetizo i te mau ta’ata ato’a i hina’aro ’ia bāpetizohia i te Fatu.</div><div class="francais">13 Et Alma établit une Église au pays de Sidom, et consacra des prêtres et des instructeurs dans le pays, pour baptiser pour le Seigneur tous ceux qui désiraient être baptisés.</div></div><div class="verse-container"><div class="tahitien">14 ’E i muri a’era, e rave rahi o rātou ; ’e ’ua ta’iruru mai rātou i Sidoma mai te fenua ē ’ati noa a’era, ’e ’ua bāpetizohia ihora rātou.</div><div class="francais">14 Et il arriva qu’ils furent nombreux ; car ils accouraient de toute la région autour de Sidom et étaient baptisés.</div></div><div class="verse-container"><div class="tahitien">15 ’Āre’a rā te mau ta’ata i te fenua ra nō Amoniha, ’ua vai noa rātou ’ei feiā ’ā’au pa’ari ’e ’ei feiā ’ā’au ’eta’eta ; ’e ’aita rātou i tātarahapa i tā rātou mau hara, ’e ’ua parau ho’i rātou ē, nō te diabolo tō Alama rāua ’o Amuleka mana ; nō te ha’apa’ora’a ho’i a Nehora rātou, ’e ’aita rātou i ti’aturi nō ni’a i te tātarahapara’a i tā rātou mau hara.</div><div class="francais">15 Mais pour ce qui est du peuple qui était au pays d’Ammonihah, il n’en resta pas moins un peuple au cœur endurci et au cou roide, et il ne se repentit pas de ses péchés, attribuant tout le pouvoir d’Alma et d’Amulek au diable ; car il était de la confession de Néhor et ne croyait pas qu’il devait se repentir de ses péchés.</div></div><div class="verse-container"><div class="tahitien">16 ’E i muri a’era, ’o Alama rāua ’o Amuleka, nō te parau a te Atua i fa’aru’e ai Amuleka i tāna ’auro, ’e te ’ārio, ’e te mau tao’a faufa’a rahi nāna ra i te fenua ra nō Amoniha ; ’ua pāto’ihia ’oia e te feiā i riro na ’ei mau hoa nōna, ’e nā tōna metua tāne ato’a, ’e nā tōna mau fēti’i ato’a ho’i.</div><div class="francais">16 Et il arriva qu’Alma et Amulek, Amulek ayant abandonné tout son or, et son argent, et ses choses précieuses, qui étaient au pays d’Ammonihah, pour la parole de Dieu, étant rejeté par ceux qui étaient jadis ses amis et aussi par son père et par sa famille ;</div></div><div class="verse-container"><div class="tahitien">17 Nō reira, i muri iho i tō Alama fa’ati’ara’a i te ’ēkālesia i Sidoma, tē ’ite ra ’oia i te tāpe’ara’a rahi ; ’oia ïa, tē ’ite ra ’oia ē, ’ua tāpe’ahia te mau ta’ata i te te’ote’o o tō rātou ra ’ā’au, ’e tē fa’aha’eha’a ra rātou ia rātou iho i mua i te Atua, ’e tē ha’amata ra rātou i te ha’aputuputu ia rātou iho i tō rātou mau vāhi mo’a nō te ha’amori i te Atua i mua i te fata, ma te tīa’i ’e te pure tāmau noa, ’ia fa’aorahia rātou mai ia Sātane mai, ’e mai te pohe mai, ’e mai te ha’amoura’a mai—</div><div class="francais">17 c’est pourquoi, lorsqu’Alma eut établi l’Église à Sidom, voyant un grand arrêt, oui, voyant que le peuple était arrêté quant à l’orgueil de son cœur, et commençait à s’humilier devant Dieu, et commençait à s’assembler dans ses sanctuaires pour adorer Dieu devant l’autel, veillant et priant continuellement, afin d’être délivré de Satan, et de la mort, et de la destruction —</div></div><div class="verse-container"><div class="tahitien">18 I teienei, mai tā’u i parau, ’ua ’ite Alama i teie nei mau mea ato’a, nō reira ’ua rave ’oia ia Amuleka ’e ’ua haere mai i te fenua ra nō Zarahemela, ’e ’ua arata’i atu iāna i tōna ihora fare, ’e ’ua tauturu iāna i roto i tōna ra mau ’ati, ’e ’ua ha’apūai i tōna fa’aro’o i te Fatu.</div><div class="francais">18 Or, comme je l’ai dit, Alma ayant vu toutes ces choses, prit alors Amulek et passa au pays de Zarahemla, et le prit chez lui, et s’occupa de lui dans ses tribulations, et le fortifia dans le Seigneur.</div></div><div class="verse-container"><div class="tahitien">19 ’E ’o te hope’a te reira nō te ’ahuru o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">19 Et ainsi finit la dixième année du règne des juges sur le peuple de Néphi.</div></div>
    <div class="verse-container introduction"><div class="tahitien">’Ua ha’amou te mau ’āti Nephi i te mau ta’ata o Amoniha—’Ua arata’i Zorama i te mau ’āti Nephi ’e ’ua upo’oti’a rātou i ni’a a’e i te ’āti Lamana—’Ua a’o haere Alama rāua ’o Amuleka ’e te mau ta’ata e rave rahi i te parau—’Ua ha’api’i rātou ē i muri iho i tō te Mesia ti’afa’ahoura’a e fā mai ’oia i te mau ’āti Nephi. Fātata 81–77H.M.</div><div class="francais">Les Lamanites détruisent le peuple d’Ammonihah — Zoram conduit les Néphites à la victoire sur les Lamanites — Alma et Amulek, et beaucoup d’autres, prêchent la parole — Ils enseignent qu’après sa résurrection, le Christ apparaîtra aux Néphites. Vers 81–77 av. J.-C.</div></div>
    <p>
        <a href="chapter_9_14.html">Chapitre précédent</a> | 
        <a href="chapter_9_16.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
