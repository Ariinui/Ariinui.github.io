
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Omni Chapitre 1</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Omni</h1>
            <h2>Omni Chapitre 1</h2>
            <div class="verse-container"><div class="tahitien">1 Inaha, i muri a’era, ’ua fa’auehia vau, ’o Omoni, e tō’u metua tāne, ’o Iaroma, ’ia pāpa’i au i te tahi ma’a parau iti i ni’a iho i teie nei mau ’api, ’ia fa’ahereherehia tō mātou tuatāpapara’a tupuna—</div><div class="francais">1 Voici, il arriva que moi, Omni, ayant reçu de mon père, Jarom, le commandement d’écrire quelque peu sur ces plaques pour préserver notre généalogie —</div></div><div class="verse-container"><div class="tahitien">2 Nō reira, tē hina’aro nei au ’ia ’ite ’outou ē, i tō’u nei pu’e mahana, ’ua ’aro rahi au ma te ’o’e nō te fa’aora i tō’u mau ta’ata, te mau ’āti Nephi, ’ia ’ore rātou ’ia ma’iri i roto i te rima o tō rātou ra mau ’enemi, te mau ’āti Lamana. Inaha rā, e ta’ata parauti’a ’ore au, ’e ’aita ho’i au i ha’apa’o i te mau ture ’e te mau fa’auera’a a te Fatu mai tei ti’a iā’u ’ia ha’apa’o.</div><div class="francais">2 C’est pourquoi, je voudrais que vous sachiez que, pendant ma vie, j’ai beaucoup combattu par l’épée pour empêcher mon peuple, les Néphites, de tomber entre les mains de ses ennemis, les Lamanites. Mais voici, je suis personnellement un méchant homme, et je n’ai pas gardé les prescriptions et les commandements du Seigneur comme j’aurais dû le faire.</div></div><div class="verse-container"><div class="tahitien">3 ’E i muri a’era, ’ua hope a’era e piti hānere e hitu ’ahuru ’e ma ono matahiti, ’e ’ua rahi tō mātou mau tau hau ; ’e ’ua rahi ato’a ho’i tō mātou mau tau ’arora’a rahi ’e te ha’amani’ira’a toto. ’Oia ïa, ’ua hope e piti hānere e va’u ’ahuru ’e ma piti matahiti, ’e ’ua ha’apa’o noa vau i teie nei mau ’api mai te au i te mau fa’auera’a a tō’u ra mau metua ; ’e ’ua hōro’a atu vau i te reira i tā’u ra tamaiti ’o Amarona. ’E tē fa’aoti nei au i teienei.</div><div class="francais">3 Et il arriva que deux cent soixante-seize ans étaient passés, et nous avions eu beaucoup de périodes de paix ; et nous avions eu beaucoup de périodes de grandes guerres et de grandes effusions de sang. Oui, en bref, deux cent quatre-vingt-deux ans étaient passés, et j’avais gardé ces plaques selon les commandements de mes pères ; et je les ai confiées à mon fils Amaron. Et je finis.</div></div><div class="verse-container"><div class="tahitien">4 ’E i teienei, e pāpa’i ato’a vau, ’o Amarona, i te mau mea tā’u e pāpa’i i roto i te buka a tō’u ra metua tāne, ’e e ’ere te reira i te mea rahi.</div><div class="francais">4 Et maintenant, moi, Amaron, j’écris les choses que j’écris, qui sont peu nombreuses, dans le livre de mon père.</div></div><div class="verse-container"><div class="tahitien">5 Inaha, i muri a’era, ’ua hope a’era e toru hānere e piti ’ahuru matahiti, ’e ’ua mou roa te pae rahi o te mau ta’ata parauti’a ’ore o te mau ’āti Nephi ra.</div><div class="francais">5 Voici, il arriva que trois cent vingt ans étaient passés, et la partie la plus méchante des Néphites fut détruite .</div></div><div class="verse-container"><div class="tahitien">6 ’E oti a’era ho’i tā te Fatu arata’ira’a mai ia rātou mai te fenua nō Ierusalema mai, ’e tāna tīa’ira’a ia rātou, ’e tāna fa’ahereherera’a ia rātou i te rima o tō rātou ra mau ’enemi, ’aita ’oia i fa’ati’a ’ia ’ore tāna mau parau ’ia tupu, tāna i parau atu i tō rātou ra mau metua, i te nā-’ō-ra’a ē : ’Ia ’ore ’outou e ha’apa’o i tā’u mau fa’auera’a, e ’ore roa ’outou e manuia i ni’a i te fenua nei.</div><div class="francais">6 Car le Seigneur ne voulut pas souffrir, après les avoir fait sortir du pays de Jérusalem et les avoir gardés et empêchés de tomber entre les mains de leurs ennemis, oui, il ne voulut pas souffrir que les paroles qu’il avait dites à nos pères ne fussent pas confirmées, celles qui disaient : Si vous ne gardez pas mes commandements, vous ne prospérerez pas dans le pays.</div></div><div class="verse-container"><div class="tahitien">7 Nō reira, ’ua tā’iri te Fatu ia rātou nā roto i te ha’avāra’a rahi ; ’ua fa’aora rā ’oia i te feiā parauti’a ’ia ’ore rātou ’ia pohe, ’e ’ua fa’aora ho’i ’oia ia rātou i te rima o tō rātou ra mau ’enemi.</div><div class="francais">7 C’est pourquoi, le Seigneur les châtia par un grand jugement ; néanmoins, il épargna les justes pour qu’ils ne périssent pas, mais les délivra des mains de leurs ennemis.</div></div><div class="verse-container"><div class="tahitien">8 ’E i muri a’era, ’ua hōro’a atu vau i te mau ’api i tō’u ra taea’e ia Kemisa.</div><div class="francais">8 Et il arriva que je remis les plaques à mon frère Chémish.</div></div><div class="verse-container"><div class="tahitien">9 I teienei, e pāpa’i au, ’o Kemisa, i te mau mea iti tā’u e pāpa’i i roto i te hō’ē ā buka tā tō’u taea’e i pāpa’i ra ; inaha ho’i, ’ua ’ite au i te parau hope’a tāna i pāpa’i, ’e ’ua pāpa’i ’oia i te reira i tōna ihora rima ; ’e ’ua pāpa’i ho’i ’oia i te reira i te mahana i hōro’a mai ai ’oia i teie nei mau mea iā’u ra. ’E ’ua nā reira mātou i te pāpa’i i te mau pāpa’a parau, ’e ’ua au ho’i i te mau fa’auera’a a tō mātou ra mau metua. ’E tē fa’aoti nei au i teienei.</div><div class="francais">9 Maintenant, moi, Chémish, j’écris le peu de choses que j’écris dans le même livre, avec mon frère ; car voici, j’ai vu que la dernière chose qu’il écrite, il l’a écrite de sa propre main ; et il l’a écrite le jour où il me les remises. Et c’est de cette manière que nous tenons les annales, car c’est selon les commandements de nos pères. Et je finis.</div></div><div class="verse-container"><div class="tahitien">10 Inaha, e tamaiti au, ’o Abinadoma, nā Kemisa. Inaha, i muri a’era, ’ua ’ite au i te mau ’arora’a ’e te mau mārōra’a e rave rahi i rotopū i tō’u ra mau ta’ata, te mau ’āti Nephi ’e te mau ’āti Lamana ; ’e ’ua taparahi ho’i au i te mau ’āti Lamana e rave rahi i tā’u iho ’o’e, nō te pāruru i tō’u ihora mau taea’e.</div><div class="francais">10 Voici, moi, Abinadom, je suis le fils de Chémish. Voici, il arriva que je vis beaucoup de guerres et de querelles entre mon peuple, les Néphites, et les Lamanites ; et moi, de ma propre épée, j’ai ôté la vie à beaucoup de Lamanites en défendant mes frères.</div></div><div class="verse-container"><div class="tahitien">11 ’E inaha, ’ua ’ō’otihia te pāpa’a parau o teie nei feiā i ni’a iho i te mau ’api tei ha’apa’ohia e te mau ari’i, mai te au i te mau u’i o te mau ari’i ; ’e ’aita ho’i au i ’ite i te hō’ē a’e heheura’a ’e ’aore rā i te hō’ē a’e tohura’a, maori rā te reira ’o tei pāpa’ihia ; nō reira, ’ua nava’i tei pāpa’ihia. ’E tē fa’aoti nei au i teienei.</div><div class="francais">11 Et voici, les annales de ce peuple sont gravées sur des plaques qui sont détenues par les rois, selon les générations ; et je n’ai connaissance d’aucune révélation, sauf de ce qui été écrit, ni d’aucune prophétie ; c’est pourquoi, ce qui est écrit suffit. Et je finis.</div></div><div class="verse-container"><div class="tahitien">12 Inaha, ’o Amaleki au, te tamaiti a Abinadoma. Inaha, e parau ri’i au ia ’outou nō ni’a ia Mosia, ’o tei fa’arirohia ’ei ari’i i ni’a i te fenua ra nō Zarahemela ; inaha ho’i, ’ua fa’aarahia ’oia e te Fatu ’ia haere ’ē atu ’oia i rāpae i te fenua ra nō Nephi, ’e te mau ta’ata ato’a ’o tē ha’apa’o i te reo o te Fatu ’ia haere ato’a atu rātou i roto i te mēdēbara—</div><div class="francais">12 Voici, je suis Amaléki, fils d’Abinadom. Voici, je vais vous parler quelque peu de Mosiah, qui fut proclamé roi sur le pays de Zarahemla ; car voici, averti par le Seigneur qu’il devait s’enfuir du pays de Néphi, et que tous ceux qui voulaient écouter la voix du Seigneur devaient aussi quitter le pays avec lui, et entrer dans le désert —</div></div><div class="verse-container"><div class="tahitien">13 ’E i muri a’era, ’ua nā reira ’oia mai te au i tā te Fatu i fa’aue mai iāna. ’E ’ua haere atu rātou i rāpae i te fenua ē tae atu i roto i te mēdēbara, ’e te mau ta’ata ato’a ho’i e fa’aro’o i te reo o te Fatu ; ’e ’ua arata’ihia rātou e te mau a’ora’a ’e te mau tohura’a e rave rahi. ’E ’ua a’o-pinepine-hia rātou e te parau a te Atua ; ’e ’ua arata’ihia ho’i rātou e te mana nō tōna ra rima, nā roto i te mēdēbara ē tae roa atu i raro i te fenua i ma’irihia te i’oa, te fenua nō Zarahemela.</div><div class="francais">13 il arriva qu’il fit ce que le Seigneur lui avait commandé. Et ils quittèrent le pays et entrèrent dans le désert, tous ceux qui voulaient écouter la voix du Seigneur ; et ils furent conduits par beaucoup de prédications et de prophéties. Et ils furent continuellement avertis par la parole de Dieu ; et ils furent conduits par la puissance de son bras à travers le désert, jusqu’au moment où ils descendirent au pays qui est appelé le pays de Zarahemla.</div></div><div class="verse-container"><div class="tahitien">14 ’E ’ua ’ite ihora rātou i te tahi mau ta’ata i reira, ’o tei parauhia te mau ta’ata o Zarahemela. I teienei, ’ua tupu te ’oa’oa rahi i rotopū i te mau ta’ata o Zarahemela ; ’e ’ua ’oa’oa roa ho’i ’o Zarahemela, nō te mea ’ua tono mai te Fatu i te mau ta’ata o Mosia ’e te mau ’api veo, tei roto ho’i i te reira te pāpa’a parau o te mau ’āti Iuda.</div><div class="francais">14 Et ils découvrirent un peuple qui était appelé le peuple de Zarahemla. Or, il eut une grande allégresse parmi le peuple de Zarahemla ; et Zarahemla aussi fut dans une allégresse extrême, parce que le Seigneur avait envoyé le peuple de Mosiah avec les plaques d’airain qui contenaient les annales des Juifs.</div></div><div class="verse-container"><div class="tahitien">15 Inaha, i muri a’era, ’ua ’ite a’era Mosia ē, ’ua haere mai te mau ta’ata o Zarahemela mai Ierusalema mai i te tau i hōpoi-tītī-hia ai Zedekia, te ari’i nō Iuda, i Babulonia ra.</div><div class="francais">15 Voici, il arriva que Mosiah découvrit que le peuple de Zarahemla était sorti de Jérusalem à l’époque où Sédécias, roi de Juda, fut emmené captif à Babylone.</div></div><div class="verse-container"><div class="tahitien">16 ’E ’ua haere atu rātou nā roto i te mēdēbara, ’e ’ua arata’ihia ho’i rātou e te rima o te Fatu nā ni’a i te mau pape rahi, ē tae atu ai i te fenua i ’iteahia ai rātou e Mosia ra ; ’e ’ua pārahi noa rātou i reira mai taua atu taime ra.</div><div class="francais">16 Et ils voyagèrent dans le désert, et furent amenés par la main du Seigneur de l’autre côté des grandes eaux, au pays où Mosiah les découvrit ; et ils demeuraient depuis ce temps-là.</div></div><div class="verse-container"><div class="tahitien">17 ’E i te tau i fārerei ai Mosia ia rātou ra, ’ua riro ïa rātou ’ei nūna’a rahi roa. ’Āre’a rā, ’ua rahi tā rātou mau tama’i ’e te mau mārōra’a rahi, ’e ’ua pohe ho’i rātou i te ’o’e i terā tau ’e i terā tau ; ’e ’ua fa’ahuru-’ē-hia ho’i tō rātou reo ; ’e ’aita rātou i hōpoi mai i te hō’ē a’e pāpa’a parau nā muri iho ia rātou ; ’e ’ua huna ho’i rātou i Tei Hamani ia rātou ; ’e ’aita roa Mosia ’e te mau ta’ata o Mosia i ta’a i tā rātou mau parau.</div><div class="francais">17 Et au moment où Mosiah les découvrit, ils étaient devenus extrêmement nombreux. Néanmoins, ils avaient eu beaucoup de guerres et de graves querelles, et étaient tombés de temps en temps par l’épée ; et leur langue s’était corrompue ; et ils n’avaient pas apporté d’annales avec eux ; et ils niaient l’existence de leur Créateur ; et ni Mosiah, ni le peuple de Mosiah ne pouvaient les comprendre.</div></div><div class="verse-container"><div class="tahitien">18 ’E i muri a’era, ’ua fa’aue atu ra Mosia ’ia ha’api’ihia rātou i tōna ra reo. ’E i muri a’era, ’ia oti a’era rātou i te ha’api’ihia i te reo o Mosia, ’ua fa’a’ite mai ra Zarahemela i te tuatāpapara’a tupuna o tōna ra mau metua, mai tei ha’amana’ohia e ana ra ; ’e ’ua pāpa’ihia te reira, ’eiaha rā i ni’a i teie nei mau ’api.</div><div class="francais">18 Mais il arriva que Mosiah leur fit enseigner sa langue. Et il arriva que lorsque la langue de Mosiah leur eut été enseignée, Zarahemla donna la généalogie de ses pères, selon sa mémoire ; et elle est écrite, mais pas sur ces plaques-ci.</div></div><div class="verse-container"><div class="tahitien">19 ’E i muri a’era, ’ua ’āmui tāhō’ē ihora te mau ta’ata o Zarahemela ’e te mau ta’ata o Mosia ; ’e ’ua mā’itihia ihora Mosia ’ei ari’i nō rātou.</div><div class="francais">19 Et il arriva que les peuples de Zarahemla et de Mosiah s’unirent ; et Mosiah fut désigné pour être leur roi.</div></div><div class="verse-container"><div class="tahitien">20 ’E i muri a’era, i te mau mahana o Mosia, ’ua hōpoihia mai ra te hō’ē ’ōfa’i rahi iāna, ’e tei ni’a iho i te reira te tahi mau parau i te ’ō’otira’ahia ; ’e ’ua ’īriti ’oia i te mau parau i ’ō’otihia nā roto i te hōro’ara’a e te mana o te Atua.</div><div class="francais">20 Et il arriva, du temps de Mosiah, qu’une grande pierre portant des inscriptions gravées lui fut apportée ; et il interpréta les inscriptions gravées par le don et le pouvoir de Dieu.</div></div><div class="verse-container"><div class="tahitien">21 ’E ’ua tuatāpapa mai te reira i te ’ā’amu nō te hō’ē ta’ata ’o Korianetumera, ’e te taparahira’ahia o tōna ra mau ta’ata. ’E ’ua ’itehia Korianetumera ’e te mau ta’ata o Zarahemela ; ’e ’ua pārahi ho’i ’oia i pīha’i iho ia rātou nō te ārea e iva marama te maoro.</div><div class="francais">21 Et elles racontaient l’histoire d’un certain Coriantumr et de ceux de son peuple qui avaient été tués. Coriantumr fut découvert par le peuple de Zarahemla ; et il demeura avec lui pendant neuf lunes.</div></div><div class="verse-container"><div class="tahitien">22 ’Ua fa’a’ite ato’a mai te reira i te tahi mau parau ri’i nō ni’a i tōna ra mau metua. ’Ua haere mai tōna mau metua mātāmua mai te pare mai ra i te tau i fa’ahuru ’ē ai te Fatu i te reo o te mau ta’ata ; ’e ’ua tae mai ho’i te ha’avāra’a rahi a te Fatu i ni’a iho ia rātou mai te au i tāna mau ha’avāra’a parauti’a ; ’e tē vai noa nei ā tō rātou mau ivi i ni’a i te fenua i te pae apato’erau ra.</div><div class="francais">22 Elles disaient aussi quelques mots concernant ses pères. Et ses premiers parents vinrent de la tour, à l’époque où le Seigneur confondit la langue du peuple ; et la sévérité du Seigneur tomba sur eux selon ses jugements, qui sont justes ; et leurs ossements jonchaient le pays situé du côté du nord.</div></div><div class="verse-container"><div class="tahitien">23 Inaha, ’ua fānauhia vau, ’o Amaleki, i te mau mahana o Mosia ; ’e ’ua ’ite ho’i au i tōna pohera’a ’a ora ai au ; ’e ’ua fa’atere mai ra tāna tamaiti, ’o Beniamina, ’ei mono nōna.</div><div class="francais">23 Voici, moi, Amaléki, je suis né du temps de Mosiah ; et j’ai vécu assez longtemps pour voir sa mort ; et Benjamin, son fils, règne à sa place.</div></div><div class="verse-container"><div class="tahitien">24 ’E inaha, i te mau mahana o te ari’i Beniamina, ’ua ’ite au i te hō’ē ’arora’a rahi ’e te ha’amani’ira’a toto i rōpū i te mau ’āti Nephi ’e te mau ’āti Lamana. Inaha rā, ’ua ha’avī te mau ’āti Nephi ia rātou ; ’oia ïa, ’e nō reira ’ua ti’avaru atu ra te ari’i Beniamina ia rātou i rāpae i te fenua nō Zarahemela.</div><div class="francais">24 Et voici, j’ai vu, du temps du roi Benjamin, une grande guerre et une grande effusion de sang entre les Néphites et les Lamanites. Mais voici, les Néphites prirent fortement l’avantage sur eux ; oui, de telle sorte que le roi Benjamin les chassa du pays de Zarahemla.</div></div><div class="verse-container"><div class="tahitien">25 ’E i muri a’era, ’ua ruhiruhiā vau ; ’e ’aita ho’i tā’u e tamari’i, ’e nō te mea ’ua ’ite au ē, e ta’ata parauti’a te ari’i Beniamina i mua i te Fatu, nō reira, e hōro’a atu vau i teie nei mau ’api iāna, ma te tītau atu i te mau ta’ata ato’a ’ia haere mai i te Atua, i Tei Mo’a i ’Īserā’ela nei, ’e ’ia ti’aturi i te mau tohura’a ’e te mau heheura’a, ’e te utuutura’a a te mau melahi, ’e te hōro’ara’a nō te paraura’a i te parau ’ē, ’e te hōro’ara’a nō te ’īriti i te parau ’ē, ’e te mau mea maitata’i ato’a ra ; ’e ’aita ho’i e mea maita’i, maori rā nō ’ō mai i te Fatu ra : ’e te mau mea ’ino ra, nō ’ō mai ïa i te diabolo ra.</div><div class="francais">25 Et il arriva que je commençai à être vieux ; et, n’ayant pas de postérité, et sachant que le roi Benjamin est un homme juste devant le Seigneur, c’est pourquoi, je lui remettrai ces plaques, exhortant tous les hommes à venir à Dieu, le Saint d’Israël, et à croire aux prophéties, et aux révélations, et au ministère d’anges, et au don de parler en langues, et au don d’interprétation des langues, et à tout ce qui est bon ; car il n’est rien de bon qui ne vienne du Seigneur ; et ce qui est mauvais vient du diable.</div></div><div class="verse-container"><div class="tahitien">26 ’E i teienei, e tō’u mau taea’e here, ’ua hina’aro vau ’ia haere mai ’outou i te Mesia, i Tei Mo’a i ’Īserā’ela nei, ’e ’ia fāri’i i tāna fa’aorara’a, ’e te mana nō tāna fa’aorara’a. ’Oia ïa, ’a haere mai iāna, ’e ’a pūpū mai i tō ’outou mau vārua ato’a ’ei ō nāna ; ’e ’a tāmau noa i te ha’apae i te mā’a ’e i te pure, ’e ’a fa’aitoito noa ē tae noa atu i te hope’a ra ; e mai te Fatu e ora nei, e fa’aorahia ïa ’outou.</div><div class="francais">26 Et maintenant, mes frères bien-aimés, je voudrais que vous veniez au Christ, qui est le Saint d’Israël, et preniez part à son salut et au pouvoir de sa rédemption. Oui, venez à lui, et offrez-lui votre âme tout entière en offrande, et continuez dans le jeûne et la prière, et persévérez jusqu’à la fin ; et, comme le Seigneur vit, vous serez sauvés.</div></div><div class="verse-container"><div class="tahitien">27 ’E i teienei, e parau ri’i au nō ni’a i te tahi mau ta’ata ’o tei haere atu i te mēdēbara nō te ho’i atu i te fenua ra nō Nephi ; e rave rahi ho’i mau ta’ata tei hina’aro ’ia roa’a fa’ahou mai tō rātou fenua ’āi’a.</div><div class="francais">27 Et maintenant, je voudrais parler quelque peu d’un certain nombre d’hommes qui montèrent dans le désert pour retourner au pays de Néphi ; car il en avait un grand nombre qui désiraient posséder le pays de leur héritage.</div></div><div class="verse-container"><div class="tahitien">28 Nō reira, ’ua haere atu rātou i ni’a i roto i te mēdēbara. ’E tō rātou ta’ata fa’atere ra, e ta’ata pūai ïa ’e te mana, ’e e ta’ata ’ā’au ’eta’eta ho’i, nō reira ’ua fa’atupu ’oia i te mārōra’a i rotopū ia rātou ; ’e ’ua taparahihia rātou ato’a i roto i te mēdēbara, maori rā e pae ’ahuru, ’e ’ua ho’i fa’ahou mai ra rātou i te fenua ra nō Zarahemela.</div><div class="francais">28 C’est pourquoi, ils montèrent dans le désert. Et leur chef étant un homme fort et puissant, et un homme au cou roide, c’est pourquoi, il provoqua une querelle parmi eux ; et ils furent tous tués dans le désert, sauf cinquante, et ils revinrent au pays de Zarahemla.</div></div><div class="verse-container"><div class="tahitien">29 ’E i muri a’era, ’ua arata’i fa’ahou atu ra rātou i te tahi ā pupu huru rahi, ’e ’ua ho’i fa’ahou atu ra i te mēdēbara.</div><div class="francais">29 Et il arriva qu’ils en prirent aussi d’autres en nombre considérable, et entreprirent de nouveau leur voyage dans le désert.</div></div><div class="verse-container"><div class="tahitien">30 ’E tē vai ra to’u, ’o Amaleki, te hō’ē taea’e ’o tei haere ato’a atu nā muri ia rātou ; ’e ’aita vau i fa’aro’o fa’ahou i te parau nō ni’a ia rātou. ’E ’ua fātata vau i te haere atu i raro i tō’u mēnema ; ’e ’ua ’ī teie nei mau ’api. ’E tē fa’aoti nei au i tā’u nei parau.</div><div class="francais">30 Et moi, Amaléki, j’avais un frère qui alla aussi avec eux ; et depuis lors, je ne sais plus rien d’eux. Et je suis sur le point de me coucher dans la tombe ; et ces plaques sont pleines. Et je finis de parler.</div></div>
            <div class="verse-container introduction"><div class="tahitien">’Ua ha’apoto Moromona i te mau ’api rahi a Nephi—’Ua tu’u ’oia i te mau ’api hu’a i pīha’i iho i te tahi atu mau ’api—’Ua fa’atupu te ari’i Beniamina i te hau i ni’a i te fenua. Fātata 385M.M.</div><div class="francais">Mormon abrège les grandes plaques de Néphi — Il annexe les petites plaques aux autres — Le roi Benjamin fait régner la paix dans le pays. Vers 385 apr. J.-C.</div></div>
            <nav class="chapter-nav">
                
                
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
