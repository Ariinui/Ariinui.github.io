
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 7</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 7</h2>
    <div class="verse-container"><div class="tahitien">1 ’Oia ïa, tē nā ’ō mai ra te Fatu : ’Ua fa’aātea ānei au ia ’outou, ’e ’aore rā ’ua ti’avaru ānei au ia ’outou ē a muri noa atu ? Tē nā ’ō mai ra ho’i te Fatu : Tei hea te parau ha’apae a tō ’outou metua vahine ? ’Ua tu’u ’ē atu vau ia ’outou ia vai, ’e ’ua ho’o atu vau ia ’outou ia vai i roto i tā’u mau ’amu tārahu ra ? ’Oia ïa, ’ua ho’o atu vau ia ’outou ia vai ? Inaha, nō tā ’outou mau ’ohipa ’ī’ino i ho’o atu ai ’outou ia ’outou iho, ’e nō tā ’outou mau hara i tu’ua-’ē-hia ai tō ’outou metua vahine.</div><div class="francais">1 Oui, car ainsi parle le Seigneur : T’ai-je répudié ou t’ai-je rejeté à jamais ? Car ainsi parle le Seigneur : Où est la lettre de divorce par laquelle j’ai répudié votre mère ? Ou bien, auquel de mes créanciers vous ai-je vendus ? Voici, c’est à cause de vos iniquités que vous avez été vendus, et c’est à cause de vos péchés que votre mère été répudiée.</div></div><div class="verse-container"><div class="tahitien">2 Nō reira, iā’u i haere mai ai, ’aore roa ïa e ta’ata ; e iā’u ho’i i pi’i ai, ’oia ïa, ’aore roa ïa e ta’ata nō te pāhono mai. E te ’utuāfare o ’Īserā’ela ē, ’ua ha’apotohia ānei tō’u rima ’e ’aita e ti’a ’ia fa’aora, ’e ’aore rā ’aita ānei tō’u e mana ’ia fa’aora ? Inaha, ’ia ’avau ana’e au ra, ’ua marō ïa te moana iā’u ; e fa’ariro ho’i au i tā rātou mau ’ānāvai pape ’ei mēdēbara ’e tā rātou mau i’a ’ei mea hau’a ’ino nō te mea ’ua marō te mau pape, ’e ’ua pohe atu ra rātou nō te po’ihā.</div><div class="francais">2 Je suis venu : pourquoi n’y avait-il personne ? J’ai appelé : pourquoi personne n’a-t-il répondu ? Ô maison d’Israël, ma main est-elle trop courte pour racheter ? N’ai-je pas assez de force pour délivrer ? Par ma menace, je dessèche la mer, je réduis les fleuves en désert ; leurs poissons se corrompent, faute d’eau, et ils périssent de soif.</div></div><div class="verse-container"><div class="tahitien">3 Tē fa’a’ahu nei au i te mau ra’i i te ’ere’ere, ’e tē hāmani nei au i te ’ahu ’oto ’ei tāpo’i nō rātou.</div><div class="francais">3 Je revêts les cieux d’obscurité, et je fais d’un sac leur couverture.</div></div><div class="verse-container"><div class="tahitien">4 ’Ua hōro’a mai te Fatu te Atua i te vaha o te feiā ’ite ra iā’u, ’ia ti’a iā’u ’ia parau atu i te parau au i te taime mau ia ’outou na, e te ’utuāfare o ’Īserā’ela. ’Ia rohirohi ’outou ra, tē fa’aara nei ’oia i terā po’ipo’i, i terā po’ipo’i. Tē fa’aara nei ’oia i tō’u tari’a, ’ia ha’apa’o vau mai te feiā ’ite ra.</div><div class="francais">4 Le Seigneur Dieu m’a donné la langue des disciples pour que je sache soutenir par la parole celui qui est abattu ; il éveille, chaque matin, il éveille mon oreille, pour que j’écoute comme écoutent des disciples.</div></div><div class="verse-container"><div class="tahitien">5 ’Ua fa’ahāmama te Fatu te Atua i tō’u tari’a, ’e ’aita vau i mārō atu, ’e ’aita ho’i i fāriu ti’a i muri.</div><div class="francais">5 Le Seigneur Dieu m’a ouvert l’oreille, et je n’ai point résisté, je ne me suis point retiré en arrière.</div></div><div class="verse-container"><div class="tahitien">6 ’Ua tu’u noa atu vau i tō’u tua i te feiā i tā’iri mai ; ’e tō’u nā pāpāri’a i te feiā i hūhuti i te ’umi’umi. ’Aore ho’i au i huna ’ē atu i tō’u mata i te ha’amā ’e te tūtuhara’a.</div><div class="francais">6 J’ai livré mon dos à ceux qui me frappaient, et mes joues à ceux qui m’arrachaient la barbe ; je n’ai pas dérobé mon visage aux ignominies et aux crachats.</div></div><div class="verse-container"><div class="tahitien">7 E tauturu mai ho’i te Fatu te Atua iā’u, nō reira e ’ore roa vau e fa’aha’amāhia. Nō reira, e ha’amau vau i tō’u mata mai te ’ōfa’i ’arā ra, ’e ’ua ’ite ho’i au ē, e ’ore au e ha’amā.</div><div class="francais">7 Mais le Seigneur Dieu m’a secouru ; c’est pourquoi je n’ai point été déshonoré, c’est pourquoi j’ai rendu mon visage semblable à un caillou, sachant que je ne serais point confondu.</div></div><div class="verse-container"><div class="tahitien">8 E mea fātata mai te Fatu, ’e nāna e fa’ati’a mai iā’u. ’O vai te mārō mai iā’u ? ’A ti’a taua nō te ’aro. ’O vai tō’u nei ’enemi ? ’A ha’afātata mai ’oia iā’u nei, ’e e tā’iri au iāna i te pūai o tō’u ra vaha.</div><div class="francais">8 Celui qui me justifie est proche ; qui disputera contre moi ? Comparaissons ensemble ! Qui est mon adversaire ? Qu’il s’avance vers moi, et je le frapperai de la force de ma bouche.</div></div><div class="verse-container"><div class="tahitien">9 Nā te Fatu ho’i te Atua e tauturu mai iā’u. ’E ’o rātou ato’a ’o tē fa’ahapa mai iā’u nei, inaha, e marau rātou mai te ’ahu nei, ’e e pau rātou i te ’amuhia e te huhu.</div><div class="francais">9 Voici, le Seigneur Dieu me secourra : Qui me condamnera ? Voici, ils tomberont tous en lambeaux comme un vêtement, la teigne les dévorera.</div></div><div class="verse-container"><div class="tahitien">10 ’O vai ho’i tō rotopū ia ’outou ’o tē mata’u i te Fatu, ’o tē fa’aro’o i te reo o tōna ra tāvini, ’o tē haere noa i roto i te pōiri ’e ’aita e māramarama ?</div><div class="francais">10 Qui parmi vous craint le Seigneur, obéit à la voix de son serviteur, marche dans les ténèbres et n’a pas de lumière ?</div></div><div class="verse-container"><div class="tahitien">11 Inaha, ’o ’outou ato’a ’o tei tūtu’i i te auahi, ’e ’ua ha’a’ati ia ’outou iho i te mau pura auahi, ’a haere i roto i te māramarama o tā outou auahi ’e i roto i te mau pura auahi i tūtu’ihia e ’outou na. Teie tē noa’a ia ’outou i tō’u nei rima—e ta’oto ’outou i raro ma te ’oto ra.</div><div class="francais">11 Voici, vous tous qui allumez un feu, et qui êtes armés de torches, allez au milieu de votre feu et de vos torches enflammées ! C’est par ma main que ces choses vous arriveront ; vous vous coucherez dans la douleur.</div></div>
    <div class="verse-container introduction"><div class="tahitien">Tē tai’o noa ra Iakoba i te Isaia : I te mau mahana hope’a, e tāmāhanahana te Fatu ia Ziona ’e e ha’aputuputu ho’i ia ’Īserā’ela—E haere mai tei fa’aorahia i Ziona i roto i te ’oa’oa rahi—’A fa’aau i teIsaia 51 ’e 52:1–2. Fātata 559–545H.M.</div><div class="francais">Jacob continue à lire dans Ésaïe : dans les derniers jours, le Seigneur consolera Sion et rassemblera Israël — Les rachetés viendront à Sion au milieu d’une grande allégresse — Comparez avec Ésaïe 51 et 52:1–2 . Vers 559–545 av. J.-C.</div></div>
    <p>
        <a href="chapter_2_6.html">Chapitre précédent</a> | 
        <a href="chapter_2_8.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
