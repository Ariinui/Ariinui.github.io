
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 8</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 8</h2>
    <div class="verse-container"><div class="tahitien">1 ’A fa’aro’o mai na iā’u nei, ’outou ’o tei tītau i te parauti’a. Hi’o mai i te mato i paohia mai ai ’outou na ; ’e te vāhi po’opo’o o te ’āpo’o i ’ōhia mai ai ’outou.</div><div class="francais">1 Écoutez-moi, vous qui poursuivez la justice. Portez les regards sur le rocher d’où vous avez été taillés, et sur le creux de la fosse d’où vous avez été tirés.</div></div><div class="verse-container"><div class="tahitien">2 ’A hi’o na i tō ’outou metua tāne ia Aberahama, ’e ’ia Sara, i fānau mai ia ’outou na ; ’ua pi’i au iāna ana’e iho, ’e ’ua ha’amaita’i ho’i iāna.</div><div class="francais">2 Portez les regards sur Abraham, votre père, et sur Sara, celle qui vous enfantés ; car lui seul je l’ai appelé et l’ai béni.</div></div><div class="verse-container"><div class="tahitien">3 E tāmāhanahana ho’i te Fatu ia Ziona, e tāmāhanahana ’oia i tōna mau vāhi ano ato’a ; ’e e fa’ariro ’oia i tōna mēdēbara mai te ’ō Edene ra, ’e tōna vāhi pāpāmarō ra mai te ’ō a te Fatu. ’E e ’itea te ’oa’oa ’e te poupou i roto i te reira, te ha’amāuruurura’a ’e te reo hīmene ra.</div><div class="francais">3 Ainsi le Seigneur pitié de Sion, il pitié de toutes ses ruines ; il rendra son désert semblable à un Éden, et sa terre aride à un jardin du Seigneur. La joie et l’allégresse se trouveront au milieu d’elle, les actions de grâces et le chant des cantiques.</div></div><div class="verse-container"><div class="tahitien">4 ’A fa’aro’o mai na iā’u nei, e tō’u mau ta’ata ; ’e ’a fa’afāriu mai i tō ’outou tari’a iā’u nei, e tō’u nūna’a ; e nā ’ō nei atu te ture iā’u nei, ’e e fa’atae atu vau i tā’u parau mau ’ei ti’arama nō te mau ta’ata.</div><div class="francais">4 Mon peuple, sois attentif ! Ma nation, prête-moi l’oreille ! Car la loi sortira de moi, et j’établirai ma loi pour être la lumière des peuples.</div></div><div class="verse-container"><div class="tahitien">5 ’Ua fātata mai te parauti’a nā’u ra, ’e ’ua reva ’ē atu tā’u fa’aorara’a, ’e nā tō’u rima e ha’avā i te mau ta’ata. E tīa’i mai tō te mau motu iā’u, ’e e ti’aturi mai ho’i rātou i tō’u nei rima.</div><div class="francais">5 Ma justice est proche, mon salut va paraître, et mes bras jugeront les peuples ; les îles espéreront en moi, elles se confieront en mon bras.</div></div><div class="verse-container"><div class="tahitien">6 ’A nānā na i tō ’outou mata i ni’a i te mau ra’i, ’e ’a hi’o ai i raro i ni’a i te fenua ; ’e e pe’e ho’i te mau ra’i mai te au auahi ra, ’e e marau ho’i te fenua mai te ’ahu ra ; e pohe ho’i rātou ’o tē pārahi i roto mai te reira ato’a ra. ’Āre’a te fa’aorara’a nā’u ra, e ti’a ïa i te vaira’a ē a muri noa atu, ’e e ’ore roa ho’i te parauti’a nā’u ra e ha’amouhia.</div><div class="francais">6 Levez les yeux vers le ciel, et regardez en bas sur la terre ! Car les cieux s’évanouiront comme une fumée, la terre tombera en lambeaux comme un vêtement, et ses habitants périront comme des mouches ; mais mon salut durera éternellement, et ma justice n’aura point de fin.</div></div><div class="verse-container"><div class="tahitien">7 ’A fa’aro’o mai na iā’u nei, ’outou tei ’ite i te parauti’a, te feiā tei tō ’outou ’ā’au te ture nā’u i te pāpa’ira’ahia, ’eiaha ’outou e mata’u i te fa’a’ino a te ta’ata nei ; ’eiaha ato’a ’outou e mata’u i tā rātou mau parau fa’a’ino.</div><div class="francais">7 Écoutez-moi, vous qui connaissez la justice, peuple dans le cœur de qui j’ai écrit ma loi, ne craignez pas l’opprobre des hommes, et ne tremblez pas devant leurs outrages.</div></div><div class="verse-container"><div class="tahitien">8 E pau ho’i rātou i te ’amuhia e te huhu mai te ’ahu ra, ’e e ’amuhia ho’i rātou e te tu’a mai te huruhuru māmoe ra. ’Āre’a te parauti’a nā’u ra, e ti’a ïa i te vaira’a ē a muri noa atu, ’e te fa’aorara’a nā’u ra mai terā u’i i terā u’i.</div><div class="francais">8 Car la teigne les dévorera comme un vêtement, et la gerce les rongera comme de la laine. Mais ma justice durera éternellement, et mon salut s’étendra d’âge en âge.</div></div><div class="verse-container"><div class="tahitien">9 ’A ara, ’a ara ! ’A fa’a’ahu na ia ’oe i te pūai, e te rima o te Fatu ē ; ’a ara mai tei te mau mahana i muta’a ihora. E ’ere ānei ’o ’oe tei tāpūpū ia Rahaba, ’e tei pātia i te teni ra ?</div><div class="francais">9 Réveille-toi, réveille-toi ! Revêts-toi de force, bras du Seigneur ! Réveille-toi, comme aux jours d’autrefois. N’est-ce pas toi qui abattis Rahab, qui transperças le monstre ?</div></div><div class="verse-container"><div class="tahitien">10 E ’ere ānei ’o ’oe tei ha’amārō i te tai, i te mau pape o te vāhi hōhonu rahi ; ’e ’o tei fa’ariro i te mau vāhi hōhonu o te moana ’ei ’ē’a nō te haere’a o te feiā i fa’aorahia ra ?</div><div class="francais">10 N’est-ce pas toi qui mis à sec la mer, les eaux du grand abîme, qui frayas dans les profondeurs de la mer un chemin pour le passage des rachetés ?</div></div><div class="verse-container"><div class="tahitien">11 Nō reira, e ho’i fa’ahou mai tō te Fatu feiā i fa’aorahia, ’e e haere mai rātou ma te hīmene ia Ziona ; ’e e fa’akoronahia tō rātou upo’o i te ’oa’oa ’e te mo’a mure ’ore ; e ma’ue ’ē atu ho’i te ’oto ’e te autā.</div><div class="francais">11 Ainsi les rachetés du Seigneur retourneront, ils iront à Sion avec chants de triomphe ; et une joie et une sainteté éternelles couronneront leur tête ; l’allégresse et la joie s’approcheront, la douleur et les gémissements s’enfuiront.</div></div><div class="verse-container"><div class="tahitien">12 ’O vau nei ho’i ’oia, ’oia ïa, ’o vau nei ho’i ’oia ’o tei tāmāhanahana ia ’outou. Inaha, ’o vai ho’i ’oe, i mata’u ai ’oe i te ta’ata nei, ’o tē pohe, ’e i te tamaiti a te ta’ata nei ’o tē riro mai te ’aihere ra ?</div><div class="francais">12 C’est moi, oui, c’est moi qui vous console. Voici, qui es-tu pour avoir peur de l’homme mortel, et du fils de l’homme, pareil à l’herbe ?</div></div><div class="verse-container"><div class="tahitien">13 ’A ha’amo’e ai ho’i i te Fatu i tei hāmani ia ’oe ra, ’oia tei hohora i te mau ra’i, ’e ’ua hāmani ho’i i te fenua, i tāmau ho’i ’oe i te mata’u ’aita e mahana tu’ua, i te riri ’ū’ana o te ta’ata hāmani ’ino ra, mai te mea ra ē, ’ua fātata ’oia i te rave mai e taparahi ? ’E tei hea ho’i te riri ’ū’ana o te ta’ata hāmani ’ino ra ?</div><div class="francais">13 Et tu oublierais le Seigneur, qui t’a fait, qui étendu les cieux et fondé la terre ! Et tu tremblerais incessamment tout le jour devant la colère de l’oppresseur, parce qu’il cherche à détruire ! Où donc est la colère de l’oppresseur ?</div></div><div class="verse-container"><div class="tahitien">14 Tē rū nei te ta’ata fa’atītīhia i fa’ata’a-’ē-hia ra, ’ia matara ’oia, ’e ’ia ’ore ’oia ’ia pohe i roto i te tāpe’ara’a ra, ’e ’ia ’ore ’oia ’ia ’ere i te mā’a.</div><div class="francais">14 Bientôt celui qui est courbé sous les fers sera délivré ; il ne mourra pas dans la fosse, et son pain ne lui manquera pas.</div></div><div class="verse-container"><div class="tahitien">15 ’O vau ho’i te Fatu tō Atua ; ’o tei fa’aharuru i te mau ’are miti ra ; ’o te Fatu Sabaota tō’u nei i’oa.</div><div class="francais">15 Je suis le Seigneur, ton Dieu, qui soulève la mer et fais mugir ses flots. Le Seigneur des armées est mon nom.</div></div><div class="verse-container"><div class="tahitien">16 ’E ’ua tu’u vau i tā’u mau parau i roto i tō vaha na, ’e ’ua tāpo’i au ia ’oe i te maru o tō’u nei rima, ’ia ti’a iā’u ’ia fa’atupu i te mau ra’i ’e ’ia hāmani i te fenua, ’e ’ia parau ia Ziona : ’O ’oe tō’u ra mau ta’ata.</div><div class="francais">16 Je mets mes paroles dans ta bouche et te couvre de l’ombre de ma main, pour étendre de nouveaux cieux et fonder une nouvelle terre, et pour dire à Sion : Voici, tu es mon peuple .</div></div><div class="verse-container"><div class="tahitien">17 ’A ara, ’a ara, ’a ti’a i ni’a, e Ierusalema, ’o tei inu i te rima o te Fatu i te ’āu’a o tōna ra riri ’ū’ana—’ua tae ho’i tā ’oe inura’a i te ota i tāvirihia nō te ’āu’a rurutaina ra—</div><div class="francais">17 Réveille-toi, réveille-toi ! lève-toi, Jérusalem, qui as bu de la main du Seigneur la coupe de sa colère — tu as bu, sucé jusqu’à la lie la coupe d’étourdissement —</div></div><div class="verse-container"><div class="tahitien">18 ’Aore roa te hō’ē e arata’i iāna i rotopū i te mau tamari’i tamāroa tāna i fānau ra ; ’e ’aore ato’a te hō’ē e mau i tāna rima, nō te mau tamari’i tamāroa ato’a tāna i ha’api’i ra.</div><div class="francais">18 et personne pour la conduire de tous les fils qu’elle enfantés, aucun pour la prendre par la main, de tous les fils qu’elle élevés.</div></div><div class="verse-container"><div class="tahitien">19 ’Ua haere mai teie nā pu’e tamāroa e to’opiti ia ’oe na ; ’e nā vai e aroha atu ia ’oe na—’o tō ’oe pau ’e tō ’oe pohe, ’e te po’ia ’e te ’o’e—’e nā roto ’ia vai e tāmāhanahana atu ai au ia ’oe na ?</div><div class="francais">19 Ces deux fils sont venus à toi, qui seront désolés pour toi — ton ravage et ta ruine, la famine et l’épée ; et par qui te consolerai-je ?</div></div><div class="verse-container"><div class="tahitien">20 ’Ua matapōirihia tā ’oe mau tamari’i tamāroa, maori rā ’o teie nei e to’opiti ; ’ua tārava noa rāua i raro i te ’ōmuara’a o te mau purūmu ra, mai te pua’atoro ’ōviri i te ’ūpe’a ra, ’ua ’ī rāua i te riri ’ū’ana o te Fatu, ’e i te a’o a tō ’oe ra Atua.</div><div class="francais">20 Tes fils en défaillance, sauf ces deux-ci, gisaient à tous les coins de rues ; comme le cerf dans un filet, chargés de la colère du Seigneur, des menaces de ton Dieu.</div></div><div class="verse-container"><div class="tahitien">21 Nō reira, ’a fa’aro’o mai i teie i teienei, ’o ’oe tei ’ati i te pohe, ’e tei ta’ero, e ’ere rā i te uaina :</div><div class="francais">21 C’est pourquoi, écoute ceci, malheureuse, ivre, et non de vin !</div></div><div class="verse-container"><div class="tahitien">22 Tē nā ’ō mai ra tō ’oe Fatu, te Fatu tō ’oe Atua, ’o tei pāruru i tōna ra mau ta’ata : Inaha, ’ua rave au i te ’āu’a rurutaina i tō ’oe na rima ; te ota o te ’āu’a o tō’u ra riri ’ū’ana ; e ’ore roa ’oe e inu fa’ahou i te reira.</div><div class="francais">22 Ainsi parle ton Seigneur, ton Dieu qui défend son peuple ; voici, je prends de ta main la coupe d’étourdissement, la coupe de ma colère ; tu ne la boiras plus !</div></div><div class="verse-container"><div class="tahitien">23 E tu’u rā vau i te reira i roto i te rima o te feiā e hāmani ’ino mai ia ’oe ; ’o tei parau mai i tō ’oe vārua ē : ’A pi’o i raro, ’ia haere tātou nā ni’a iho ia ’oe—’e ’ua tu’u ’oe i tō tino i raro mai te repo ra ’e mai te purūmu nō te feiā e haere nā ni’a iho.</div><div class="francais">23 Je la mettrai dans la main de tes oppresseurs, qui te disaient : Courbe-toi, et nous passerons ! Tu faisais alors de ton dos comme une terre, comme une rue pour les passants.</div></div><div class="verse-container"><div class="tahitien">24 ’A ara, ’a ara, ’a ’ahu na i tō pūai, e Ziona ; ’a ’ahu na i tō mau ’ahu nehenehe, e Ierusalema, ’e te ’oire mo’a ē ; ’e mai teie taime atu ’eiaha roa te feiā peritome ’ore ’e te vi’ivi’i e tomo mai i roto ia ’oe na.</div><div class="francais">24 Réveille-toi ! réveille-toi ! revêts-toi de ta force, ô Sion ; revêts tes habits de fête, Jérusalem, ville sainte ! car il n’entrera plus chez toi ni incirconcis ni impur.</div></div><div class="verse-container"><div class="tahitien">25 ’A ueue na ia ’oe i te repo ra ; ’a ti’a i ni’a ; ’a pārahi i raro, e Ierusalema ; e tātara na ia ’oe i te mau tā’amu i ni’a i tō ’a’ī na, ’e te tamāhine fa’atītīhia nō Ziona ē.</div><div class="francais">25 Secoue ta poussière, lève-toi, mets-toi sur ton séant, Jérusalem ! détache les liens de ton cou, captive, fille de Sion !</div></div>
    <div class="verse-container introduction"><div class="tahitien">Tē fa’ata’a ra Iakoba ē, e ha’aputuputuhia te ’āti Iuda i roto i tō rātou mau fenua ato’a i fafauhia ra—Nā te Tāra’ehara e fa’aora i te ta’ata i te Hi’ara’a—E ti’afa’ahou mai te mau tino o te feiā pohe mai roto mai i te mēnema, ’e tō rātou mau vārua mai roto mai ia hade ’e te pāradaiso—E ha’avāhia rātou—Nā te Tāra’ehara e fa’aora i te ta’ata i te pohe, ia hade, i te diabolo, ’e i te māuiui hope ’ore—E fa’aorahia te feiā parauti’a i roto i te bāsileia o te Atua—’Ua fa’ata’ahia te mau utu’a nō te mau hara—Tei Mo’a i ’Īserā’ela ra ’o te tīa’i ’ūputa ïa. Fātata 559–545H.M.</div><div class="francais">Jacob explique que les Juifs seront rassemblés dans toutes leurs terres de promission — L’Expiation rachète l’homme de la chute — Les corps des morts sortiront de la tombe et leurs esprits de l’enfer et du paradis — Ils seront jugés — L’Expiation sauve de la mort, de l’enfer, du diable et du tourment sans fin — Les justes seront sauvés dans le royaume de Dieu — Exposé des châtiments prévus pour les péchés — Le Saint d’Israël est le gardien de la porte. Vers 559–545 av. J.-C.</div></div>
    <nav>
        <a href="chapter_2_7.html">Chapitre précédent</a> | 
        <a href="chapter_2_9.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
