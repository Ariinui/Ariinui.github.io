
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 2</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Alma</h1>
            <h2>Alma Chapitre 2</h2>
            <div class="verse-container"><div class="tahitien">1 ’E i muri a’era, i te ha’amatara’a nō te pae o te matahiti nō tā rātou fa’aterera’a ’ua tupu te hō’ē mārōra’a i rotopū i te mau ta’ata ; tē vai ra te hō’ē ta’ata ’o tei parauhia o ’Amaliki ; e ta’ata ha’avare ’oia, ’oia ïa, e ta’ata ’aravihi i te pa’ari o teie nei ao, ’ia au i te fa’aterera’a a te ta’ata i taparahi ia Gideona i te ’o’e, ’e ’o tei taparahihia mai te au i te ture—</div><div class="francais">1 Et il arriva qu’au commencement de la cinquième année de leur règne, il commença à avoir une querelle parmi le peuple ; car un homme, appelé Amlici, homme très rusé, oui, un sage selon la sagesse du monde, qui appartenait à l’ordre de l’homme qui tua Gédéon par l’épée, qui fut exécuté selon la loi —</div></div><div class="verse-container"><div class="tahitien">2 I teienei nā roto i te ha’avare a teie nei ta’ata ’o ’Amaliki, ’ua ’ume atu ’oia i te mau ta’ata e rave rahi ’ia pe’e atu iāna ; ’e nō tō rātou rahi ’ua riro ihora rātou ’ei mea pūai roa ; ’e ’ua tāmata ihora rātou ’ia fa’ati’a ia ’Amaliki ’ei ari’i i ni’a i te mau ta’ata.</div><div class="francais">2 or, cet Amlici avait, par sa ruse, entraîné à sa suite beaucoup de gens, tellement même, qu’ils commencèrent à être très puissants ; et ils commencèrent à tenter d’établir Amlici pour qu’il fût roi du peuple.</div></div><div class="verse-container"><div class="tahitien">3 I teienei ’ua pe’ape’a a’era te mau ta’ata o te ’ēkālesia, ’e te mau ta’ata ato’a ho’i ’o tei ’ore i arata’i-’ē-hia ’e te mau ’umera’a a ’Amaliki ; nō te mea ’ua ’ite rātou mai te au i tā rātou ra ture ē, e mea ti’a i teie mau mea ’ia fa’ati’ahia e te reo o te mau ta’ata e ti’a ai.</div><div class="francais">3 Or, c’était alarmant pour le peuple de l’Église, et aussi pour tous ceux qui n’avaient pas été entraînés par les arguments persuasifs d’Amlici ; car ils savaient que, selon leur loi, de telles choses devaient être établies par la voix du peuple.</div></div><div class="verse-container"><div class="tahitien">4 Nō reira, ’āhiri ’ua ti’a ia ’Amaliki ’ia fāri’i i te reo o te mau ta’ata nō te mā’iti iāna, e riro ïa ’oia i te tāpe’a i tō rātou ti’amāra’a ’e te mau mea e maita’i ai rātou i tā te ’ēkālesia ; ’e nō te mea e ta’ata parauti’a ’ore ’oia, ’ua hina’aro ’oia ’ia ha’amou i te ’ēkālesia a te Atua.</div><div class="francais">4 C’est pourquoi, s’il était possible à Amlici d’acquérir la voix du peuple, étant un méchant homme, il le priverait de ses droits et de ses garanties de l’Église ; car son intention était de détruire l’Église de Dieu.</div></div><div class="verse-container"><div class="tahitien">5 ’E i muri a’era, ’ua ha’aputuputu mai ra te mau ta’ata ato’a nō te mau fenua ato’a ē ’ati noa a’e, te ta’ata tāta’itahi mai te au i tōna ihora hina’aro, i roto e piti pupu ta’a ’ē, tei hina’aro ia ’Amaliki ’e i tei ’ore i hina’aro iāna, ’e ’ua mārō atu ra rātou te tahi i te tahi i te mau mārōra’a māere rahi roa.</div><div class="francais">5 Et il arriva que le peuple s’assembla dans tout le pays, chacun selon son opinion, qu’elle fût pour ou contre Amlici, en groupes séparés, ayant beaucoup de contestations et d’étonnantes querelles entre eux.</div></div><div class="verse-container"><div class="tahitien">6 ’E ’ua nā reira rātou i te ha’aputuputu mai ia rātou iho nō te fa’a’ite mai i tō rātou mau mana’o nō ni’a i taua mea ra ; ’e ’ua tu’uhia atu te reira i mua i te mau ha’avā.</div><div class="francais">6 Et c’est ainsi qu’ils s’assemblèrent pour donner leurs voix sur la question ; et elles furent déposées devant les juges.</div></div><div class="verse-container"><div class="tahitien">7 ’E i muri a’era, ’ua pāto’i te reo o te mau ta’ata ia ’Amaliki, ’e nō reira ’aita ’oia i fa’arirohia ’ei ari’i i ni’a a’e i te mau ta’ata.</div><div class="francais">7 Et il arriva que la voix du peuple se prononça contre Amlici, de sorte qu’il ne fut pas fait roi du peuple.</div></div><div class="verse-container"><div class="tahitien">8 I teienei ’ua rahi roa atu ra te ’oa’oa o te ’ā’au o te mau ta’ata i ’ore i hina’aro iāna ; ’āre’a rā ’ua fa’ati’arepu atu ra ’o ’Amaliki i te mau ta’ata i au iāna ’ia riri atu i te feiā i ’ore i au mai iāna.</div><div class="francais">8 Or, cela causa beaucoup de joie dans le cœur de ceux qui étaient contre lui ; mais Amlici excita ceux qui étaient en sa faveur à la colère contre ceux qui n’étaient pas en sa faveur.</div></div><div class="verse-container"><div class="tahitien">9 ’E i muri a’era, ’ua ha’aputuputu ’āmui a’era rātou ia rātou iho, ’e ’ua fa’atāhinu atu ra ia ’Amaliki ’ei ari’i nō rātou.</div><div class="francais">9 Et il arriva qu’ils se rassemblèrent et consacrèrent Amlici pour qu’il fût leur roi.</div></div><div class="verse-container"><div class="tahitien">10 I teienei i muri iho i tō ’Amaliki fa’arirora’ahia ’ei ari’i i ni’a a’e ia rātou, ’ua fa’aue atu ra ’oia ia rātou ’ia rave i te mau mauha’a tama’i nō te ’aro atu i tō rātou mau taea’e ; ’e ’ua nā reira ’oia ’ia ti’a iāna ’ia tu’u mai ia rātou i raro a’e iāna.</div><div class="francais">10 Or, lorsqu’il eut été fait roi sur eux, Amlici leur commanda de prendre les armes contre leurs frères ; et cela, il le fit afin de se les assujettir.</div></div><div class="verse-container"><div class="tahitien">11 I teienei ’ua ma’irihia te i’oa o te mau ta’ata o ’Amaliki i te i’oa o ’Amaliki, ’oia ho’i ’ua parauhia rātou e mau ’āti ’Amaliki ; e tei toe ra ’ua parauhia ïa e mau ’āti Nephi, ’oia ho’i te mau ta’ata o te Atua.</div><div class="francais">11 Or, le peuple d’Amlici fut distingué par le nom d’Amlici, étant appelé Amlicites ; et le reste fut appelé Néphites, ou peuple de Dieu.</div></div><div class="verse-container"><div class="tahitien">12 Nō reira ’ua ’ite te mau ta’ata nō te mau ’āti Nephi i te ’ōpuara’a a te mau ’āti ’Amaliki, ’e nō reira ’ua fa’aineine ihora rātou nō te ’aro ia rātou ; ’oia ïa, ’ua rave rātou i te mau ’o’e ’e te mau simetera, ’e te mau fana, ’e te mau te’a, ’e te mau ’ōfa’i, ’e te mau ma’a, ’e te mau huru mauha’a tama’i ato’a.</div><div class="francais">12 C’est pourquoi le peuple des Néphites fut conscient de l’intention des Amlicites, et, pour cette raison, il se prépara à les rencontrer ; oui, il s’arma d’épées, et de cimeterres, et d’arcs, et de flèches, et de pierres, et de frondes, et de toutes sortes d’armes de guerre de toute espèce.</div></div><div class="verse-container"><div class="tahitien">13 ’E ’ua nā reira rātou i te fa’aineine nō te ’aro atu i te mau ’āti ’Amaliki i te taime nō tō rātou taera’a mai. ’E ’ua fa’ata’ahia te mau ra’atira, ’e te mau ra’atira teitei a’e, ’e te mau ra’atira rahi mai te au i tō rātou rahi.</div><div class="francais">13 Et ainsi, ils étaient préparés à rencontrer les Amlicites au moment où ils viendraient. Et des capitaines, et des capitaines supérieurs, et des capitaines en chef furent désignés, selon leurs nombres.</div></div><div class="verse-container"><div class="tahitien">14 ’E i muri a’era, ’ua hōro’a atu ’Amaliki i tōna mau ta’ata i te mau huru mauha’a tama’i ato’a ; ’e ’ua fa’ata’a ato’a ho’i ’oia i te mau tāvana ’e te feiā fa’atere i ni’a a’e i tōna ra mau ta’ata, nō te arata’i ia rātou ’ia ’aro atu i tōna mau taea’e.</div><div class="francais">14 Et il arriva qu’Amlici arma ses hommes de toutes sortes d’armes de guerre de toute espèce ; et il désigna aussi des gouverneurs et des dirigeants sur son peuple, pour le conduire à la guerre contre ses frères.</div></div><div class="verse-container"><div class="tahitien">15 ’E i muri a’era, ’ua haere mai ra te mau ’āti ’Amaliki i ni’a i te ’āivi ra nō Amenihu, tei te pae i te hiti’a o te rā nō te ’ānāvai Sidona ra, ’o tē tahe ra nā te pae fenua ra nā Zarahemela, ’e i reira rātou i ha’amata ai nō te ’aro atu i te mau ’āti Nephi.</div><div class="francais">15 Et il arriva que les Amlicites montèrent sur la colline Amnihu, qui était à l’est du fleuve Sidon, qui passait devant le pays de Zarahemla, et là, ils commencèrent à faire la guerre aux Néphites.</div></div><div class="verse-container"><div class="tahitien">16 I teienei ’o Alama te ha’avā rahi ’e te tāvana ho’i o te mau ta’ata o Nephi, nō reira ’ua haere atu ra ’oia i ni’a ma tōna ra mau ta’ata, ’oia ïa, ’e tōna ato’a ra mau ra’atira, ’e te mau ra’atira rahi, ’oia ïa, ’o ’oia te upo’o fa’atere o tōna mau nu’u fa’ehau nō te haere atu e ’aro i te mau ’āti ’Amaliki.</div><div class="francais">16 Or, Alma, étant le grand juge et le gouverneur du peuple de Néphi, monta, pour cette raison, avec son peuple, oui, avec ses capitaines, et ses capitaines en chef, oui, à la tête de ses armées, livrer bataille aux Amlicites.</div></div><div class="verse-container"><div class="tahitien">17 ’E ’ua ha’amata ihora rātou i te taparahi i te mau ’āti ’Amaliki i ni’a i te ’āivi i te pae hiti’a o te rā i Sidona ra. ’E ’ua tama’i mai ra te mau ’āti ’Amaliki i te mau ’āti Nephi ma te pūai rahi, ’e nō reira ’ua pohe te mau ’āti Nephi e rave rahi i mua i te mau ’āti ’Amaliki.</div><div class="francais">17 Et ils commencèrent à tuer les Amlicites sur la colline à l’est de Sidon. Et les Amlicites combattirent les Néphites avec une grande force, au point que beaucoup d’entre les Néphites tombèrent devant les Amlicites.</div></div><div class="verse-container"><div class="tahitien">18 Noa atu rā ’ua ha’apūai te Fatu i te rima o te mau ’āti Nephi, ’e ’ua taparahi ihora rātou i te mau ’āti ’Amaliki e rave rahi, ’e ’ua ha’amata ihora rātou i te horo ’ē atu mai mua atu ia rātou ra.</div><div class="francais">18 Néanmoins, le Seigneur fortifia la main des Néphites, de sorte qu’ils tuèrent les Amlicites en un grand massacre, de sorte que ceux-ci commencèrent à fuir devant eux.</div></div><div class="verse-container"><div class="tahitien">19 ’E i muri a’era, ’ua a’ua’u atu ra te mau ’āti Nephi i te mau ’āti ’Amaliki i taua mahana tā’āto’a ra, ’e ’ua taparahi ia rātou e rave rahi, ’e nō reira, hō’ē ’ahuru ’e ma piti tauatini e pae hānere ’e toru ’ahuru ’e ma piti mau ’āti ’Amaliki i taparahihia ; ’e tō te mau ’āti Nephi i taparahihia ra, e ono tauatini ’e pae hānere ’e ono ’ahuru ’e ma piti ïa ta’ata.</div><div class="francais">19 Et il arriva que les Néphites poursuivirent les Amlicites tout ce jour-là, et les tuèrent en un grand massacre, de sorte que douze mille cinq cent trente-deux âmes d’entre les Amlicites furent tuées et six mille cinq cent soixante-deux âmes d’entre les Néphites furent tuées.</div></div><div class="verse-container"><div class="tahitien">20 ’E i muri a’era, nō te mea ’aita i ti’a ia Alama ’ia a’ua’u fa’ahou atu i te mau ’āti ’Amaliki, ’ua fa’aue atu ra ’oia i tōna mau ta’ata ’ia fa’ati’a i tō rātou mau ti’ahapa i te peho ra nō Gideona, i ma’irihia ho’i taua peho ra i te i’oa o taua Gideona i taparahihia e te rima o Nehora i te ’o’e ; ’e i roto i teie peho ’ua fa’ati’a ihora te mau ’āti Nephi i tō rātou mau ti’ahapa i te ru’i.</div><div class="francais">20 Et il arriva que lorsqu’il ne put plus poursuivre les Amlicites, Alma commanda à son peuple de dresser ses tentes dans la vallée de Gédéon, la vallée étant appelée du nom de ce Gédéon qui avait été tué de la main de Néhor par l’épée ; et dans cette vallée les Néphites dressèrent leurs tentes pour la nuit.</div></div><div class="verse-container"><div class="tahitien">21 ’E ’ua tono atu ra Alama i te mau ta’ata tāmoemoe nō te pe’e atu i te toe’a o te mau ’āti ’Amaliki, ’ia ’ite ’oia i tō rātou mau hina’aro, ’e tā rātou mau ’ōpuara’a huna ; ’ia ti’a iāna ’ia pāruru iāna iho ia rātou, ’e ’ia ti’a iāna ’ia fa’aora i tōna mau ta’ata ’ia ’ore rātou ’ia ha’amouhia.</div><div class="francais">21 Et Alma envoya des espions pour suivre le reste des Amlicites, afin de connaître leurs plans et leurs complots, pour se garder d’eux, afin de préserver son peuple de la destruction.</div></div><div class="verse-container"><div class="tahitien">22 I teienei, teie te i’oa o te mau ta’ata tāna i tono atu nō te hi’ohi’o i te pūhapara’a o te mau ’āti ’Amaliki, ’o Zerama, ’e Amenora, ’e Maniti, ’e Limahera ; ’e ’o teie ïa te mau ta’ata i haere atu nā muri iho i te tahi atu mau ta’ata nō te hi’ohi’o i te pūhapara’a o te mau ’āti ’Amaliki.</div><div class="francais">22 Or, ceux qu’il avait envoyés observer le camp des Amlicites s’appelaient Zéram, et Amnor, et Manti, et Limher ; ce furent là ceux qui sortirent avec leurs hommes pour observer le camp des Amlicites.</div></div><div class="verse-container"><div class="tahitien">23 ’E i muri a’era, ’ia po’ipo’i a’era, ’ua ho’i rū noa mai ra rātou i te pūhapara’a o te mau ’āti Nephi, nō te mea ’ua māere rahi roa rātou ’e ’ua mata’u rahi roa ho’i, i te nā-’ō-ra’a mai ē :</div><div class="francais">23 Et il arriva que, le lendemain, ils retournèrent en toute hâte au camp des Néphites, très étonnés et frappés d’une grande crainte, disant :</div></div><div class="verse-container"><div class="tahitien">24 Inaha, ’ua pe’e atu mātou i te pūhapara’a o te mau ’āti ’Amaliki, ē tae atu i te fenua ra nō Minona, i ni’a a’e i te fenua ra nō Zarahemela, i te ’ē’a e tae atu ai te fenua ra nō Nephi, ’ua ’ite atu ra mātou ma te māere rahi i te hō’ē nu’u fa’ehau rahi o te mau ’āti Lamana ; ’e inaha, ’ua ’āmui atu te mau ’āti ’Amaliki ia rātou.</div><div class="francais">24 Voici, nous avons suivi le camp des Amlicites, et, à notre grand étonnement, au pays de Minon, au-dessus du pays de Zarahemla, dans la direction du pays de Néphi, nous avons vu une nombreuse armée de Lamanites ; et voici, les Amlicites se sont joints à eux ;</div></div><div class="verse-container"><div class="tahitien">25 ’E tei ni’a mai ra rātou i tō tātou mau taea’e i taua fenua ra ; ’e tē horo ra rātou i mua ia rātou ’e tā rātou mau nana, ’e tā rātou mau vahine, ’e tā rātou mau tamari’i i tō tātou ’oire ; ’e ’ia ’ore tātou ’ia ha’avitiviti, e noa’a ïa tō tātou ’oire ia rātou, ’e e taparahihia ho’i tō tātou mau metua tāne, ’e tā tātou mau vahine, ’e tā tātou mau tamari’i.</div><div class="francais">25 et ils tombent sur nos frères dans ce pays ; et ceux-ci fuient devant eux avec leurs troupeaux, et leurs épouses, et leurs enfants, vers notre ville ; et si nous ne nous hâtons pas, ils vont prendre possession de notre ville, et nos pères, et nos épouses, et nos enfants vont être tués.</div></div><div class="verse-container"><div class="tahitien">26 ’E i muri a’era, ’ua rave ihora te mau ta’ata o Nephi i tō rātou mau ti’ahapa, ’e ’ua haere atu ra i rāpae i te peho nō Gideona i tō rātou ihora ’oire, ’oia ho’i i te ’oire ra nō Zarahemela.</div><div class="francais">26 Et il arriva que le peuple de Néphi prit ses tentes et sortit de la vallée de Gédéon vers sa ville, qui était la ville de Zarahemla .</div></div><div class="verse-container"><div class="tahitien">27 ’E inaha, ’a haere atu ai rātou nā roto i te ’ānāvai Sidona, tei ni’a mai ra te mau ’āti Lamana ’e te mau ’āti ’Amaliki ia rātou nō te ha’amou roa ia rātou ; e mea rahi roa ho’i rātou, mai te one tahatai ra ho’i rātou i te rahi ’ia tai’ohia.</div><div class="francais">27 Et voici, tandis qu’il traversait le fleuve Sidon, les Lamanites et les Amlicites, presque aussi nombreux, pour ainsi dire, que le sable de la mer, tombèrent sur lui pour le détruire.</div></div><div class="verse-container"><div class="tahitien">28 ’Āre’a rā, ’ua ha’apūaihia te mau ’āti Nephi e te rima o te Fatu, ’e ’ua pure ’ū’ana atu ho’i rātou iāna ’ia fa’aora mai ’oia ia rātou i te rima o tō rātou ra mau ’enemi, nō reira ’ua fa’aro’o mai te Fatu i tā rātou ra mau ti’aorora’a, ’e ’ua ha’apūai mai ra ia rātou, ’e ’ua pohe te mau ’āti Lamana ’e te mau ’āti ’Amaliki i mua ia rātou.</div><div class="francais">28 Néanmoins, les Néphites étaient fortifiés par la main du Seigneur, car ils avaient imploré avec ferveur pour qu’il les délivrât des mains de leurs ennemis, c’est pourquoi le Seigneur entendit leurs cris et les fortifia, et les Lamanites et les Amlicites tombèrent devant eux.</div></div><div class="verse-container"><div class="tahitien">29 ’E i muri a’era, ’ua ’aro atu ra Alama ia ’Amaliki i te ’o’e, te mata i te mata ; ’e ’ua ’aro ’ū’ana ihora rāua, te tahi i te tahi.</div><div class="francais">29 Et il arriva qu’Alma combattit Amlici face à face avec l’épée ; et ils se combattirent avec puissance.</div></div><div class="verse-container"><div class="tahitien">30 ’E i muri a’era, nō te mea e ta’ata ’o Alama nō te Atua, ’e nō te mea ho’i e mea rahi tōna fa’aro’o, ’ua ti’aoro atu ra ’oia i te nā-’ō-ra’a ē : E te Fatu ē, ’a aroha mai ’e ’a fa’aora mai iā’u nei, ’ia riro vau ’ei mauha’a i roto i tō ’oe nā rima nō te fa’aora ’e nō te fa’aherehere i teie nei feiā.</div><div class="francais">30 Et il arriva qu’Alma, homme de Dieu animé d’une grande foi, s’écria, disant : Ô Seigneur, sois miséricordieux et épargne-moi la vie, afin que je sois un instrument entre tes mains pour sauver et préserver ce peuple.</div></div><div class="verse-container"><div class="tahitien">31 I teienei ’ia fa’aoti a’era Alama i teie nei mau parau, ’ua ’aro fa’ahou atu ra ’oia ia ’Amaliki ; ’e ’ua ha’apūaihia ’oia, ’e nō reira ’ua taparahi pohe roa ihora ’oia ia ’Amaliki i te ’o’e.</div><div class="francais">31 Or, lorsqu’il eut dit ces paroles, Alma combattit encore Amlici ; et il fut fortifié, de sorte qu’il tua Amlici de son épée.</div></div><div class="verse-container"><div class="tahitien">32 ’E ’ua ’aro ato’a atu ’oia i te ari’i o te mau ’āti Lamana ; ’āre’a rā ’ua horo ’ē atu te ari’i o te mau ’āti Lamana i muri mai mua atu ia Alama, ’e ’ua tono mai ra ’oia i tōna mau tīa’i nō te ’aro ia Alama.</div><div class="francais">32 Et il combattit aussi le roi des Lamanites ; mais le roi des Lamanites prit la fuite devant Alma et envoya ses gardes combattre Alma.</div></div><div class="verse-container"><div class="tahitien">33 ’Āre’a rā ’ua ’aro atu Alama ’e tōna mau tīa’i i te mau tīa’i o te ari’i o te mau ’āti Lamana, ē tae noa atu ’ua taparahi ’e ’ua tīahi ’oia ia rātou i muri.</div><div class="francais">33 Mais Alma, avec ses gardes, combattit les gardes du roi des Lamanites, jusqu’à ce qu’il les eût tués et repoussés.</div></div><div class="verse-container"><div class="tahitien">34 ’E nō reira ’ua tāmā ihora ’oia i te fenua, i te pae hiti i te tō’o’a o te rā nō te ’ānāvai Sidona ra, ma te huri atu i te mau tino o te mau ’āti Lamana i taparahihia i roto i te mau pape nō Sidona ra, ’ia ateatea te tahi vāhi haerera’a nō tōna mau ta’ata i te tahi pae mai nō te ’aro atu i te mau ’āti Lamana ’e te mau ’āti ’Amaliki, i te pae i te tō’o’a o te rā i te ’ānāvai ra Sidona.</div><div class="francais">34 Et ainsi, il nettoya le terrain, ou plutôt la rive, qui était à l’ouest du fleuve Sidon, jetant, dans les eaux de Sidon, les corps des Lamanites qui avaient été tués, afin que son peuple eût ainsi de la place pour traverser et combattre les Lamanites et les Amlicites du côté ouest du fleuve Sidon.</div></div><div class="verse-container"><div class="tahitien">35 ’E i muri a’era, ’ia tae atu rātou pā’āto’a i te tahi pae mai nō te ’ānāvai Sidona, ’ua horo ’ē atu te mau ’āti Lamana ’e te mau ’āti ’Amaliki mai mua atu ia rātou, noa atu e mea rahi atu rātou ’e ’aita rātou e hope ’ia tai’ohia.</div><div class="francais">35 Et il arriva que lorsqu’ils eurent tous traversé le fleuve Sidon, les Lamanites et les Amlicites commencèrent à fuir devant eux, en dépit du fait qu’ils étaient si nombreux qu’on ne pouvait les compter.</div></div><div class="verse-container"><div class="tahitien">36 ’E ’ua horo atu rātou mai mua atu i te mau ’āti Nephi i roto i te mēdēbara i te tō’o’a o te rā ’e i te pae apato’erau, i te ātea ’ē roa atu i te mau ’ōti’a nō te fenua ; ’e ’ua a’ua’u atu ra te mau ’āti Nephi ia rātou ma tō rātou pūai, ’e ’ua taparahi ia rātou.</div><div class="francais">36 Et ils s’enfuirent devant les Néphites vers le désert qui était à l’ouest et au nord, loin au-delà des frontières du pays ; et les Néphites les poursuivirent de toutes leurs forces, et les tuèrent.</div></div><div class="verse-container"><div class="tahitien">37 ’Oia ïa, ’ua ’arohia rātou i te mau vāhi ato’a, ’e ’ua taparahihia, ’e ’ua tīahihia, ē tae noa atu ’ua purara rātou i te pae tō’o’a o te rā, ’e i te pae apato’erau, ē tae noa atu ’ua tae rātou i te mēdēbara ’o tei parauhia ’o Heremounetesa ; ’o te pae ïa nō te mēdēbara ’o tei ’ī i te mau ’ānimara ’ōviri ’e te taehae.</div><div class="francais">37 Oui, ils furent assaillis de toutes parts, et tués et chassés, jusqu’à ce qu’ils fussent dispersés à l’ouest, et au nord, jusqu’à ce qu’ils eussent atteint le désert qu’on appelait Hermounts ; et c’était cette partie du désert qui était infestée de bêtes sauvages et féroces.</div></div><div class="verse-container"><div class="tahitien">38 ’E i muri a’era, e rave rahi tei pohe i roto i te mēdēbara nō tō rātou mau puta ; ’e ’ua ’amuhia rātou e taua mau ’ānimara ra ’e te mau manu taehae o te reva ; ’e ’ua ’itehia tō rātou mau ivi, ’e ’ua ha’apu’ehia i ni’a i te fenua.</div><div class="francais">38 Et il arriva que beaucoup moururent de leurs blessures dans le désert et furent dévorés par ces bêtes et aussi par les vautours de l’air ; et leurs os ont été trouvés, et ont été entassés sur la terre.</div></div>
            <div class="verse-container introduction"><div class="tahitien">’Ua tāpa’o te mau ’āti ’Amaliki ia rātou iho mai te au i te parau tohu—’Ua ’anatemahia te mau ’āti Lamana nō tō rātou ’ōrurehau—’Ua fa’atae mai te ta’ata i te mau ’anatemara’a i ni’a ia rātou iho—’Ua ha’apau te mau ’āti Nephi i te tahi atu nu’u fa’ehau ’āti Lamana. Fātata 87–86H.M.</div><div class="francais">Les Amlicites s’étaient marqués selon la parole prophétique — Les Lamanites avaient été maudits pour leur rébellion — Les hommes attirent sur eux-mêmes leurs malédictions — Les Néphites battent encore une armée lamanite. Vers 87–86 av. J.-C.</div></div>
            <nav class="chapter-nav">
                <a href="chapter_9_1.html">Chapitre précédent</a> | 
                <a href="chapter_9_3.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
