
<!DOCTYPE html>
<html lang="fr">
<head>
    <meta charset="UTF-8">
    <title>Hel Chapitre 12</title>
    <link rel="stylesheet" href="../styles.css">
</head>
<body>
    <h1>Hel</h1>
    <h2>Hel Chapitre 12</h2>
    <div class="verse-container"><div class="tahitien">1 ’E nō reira e ti’a ia tātou ’ia ’ite i te hape ’e te pāpū ’ore o te ’ā’au o te mau tamari’i a te ta’ata nei ; ’oia ïa, e ’ite ato’a tātou ē, nā roto i tō te Fatu maita’i rahi ’e te fāito ’ore ’ua ha’amaita’i mai ’e ’ua ha’amanuia mai ’oia i te feiā i ti’aturi iāna.</div><div class="francais">1 Et ainsi, nous pouvons voir combien est faux et inconstant le cœur des enfants des hommes ; oui, nous pouvons voir que le Seigneur, dans sa grande et infinie bonté, bénit et fait prospérer ceux qui placent leur confiance en lui.</div></div><div class="verse-container"><div class="tahitien">2 ’Oia ïa, ’e tē ’ite ato’a nei tātou ē, i te tau i ha’amanuia mai ai ’oia i tōna mau ta’ata, ’oia ïa, i te fa’arahira’a i tā tō rātou mau ’āua, tā rātou mau nana māmoe ’e tā rātou mau nana pua’atoro, ’e te ’auro, ’e te ’ārio, ’e te mau mea maitata’i ato’a i tō rātou mau huru ato’a ra ; ’e i te fa’aorara’a ia rātou, ’e te ’īritira’a mai ia rātou i rāpae i te rima o tō rātou mau ’enemi ; i te ha’amarūra’a i te ’ā’au o tō rātou mau ’enemi ’ia ’ore rātou ’ia ’aro mai ia rātou ; ’oia ïa, i te ravera’a i te mau mea ato’a e maita’i ai ’e e ’oa’oa ai tōna mau ta’ata ; ’oia ïa, ’o te tau teie e fa’a’eta’eta ai rātou i tō rātou ’ā’au, ’e e ha’amo’e ai i te Fatu tō rātou Atua, ’e ’a ta’ata’ahi noa ai i Tei Mo’a i raro a’e i tō rātou ’āvae—’oia ïa, ’e te tumu nō te reira nō tō rātou ïa fa’aeara’a maita’i, ’e tō rātou mau manuia rahi.</div><div class="francais">2 Oui, et nous pouvons voir qu’au moment même où il fait prospérer son peuple, oui, dans l’accroissement de ses champs, de ses troupeaux de gros et de petit bétail, et dans l’or, et dans l’argent, et dans toutes sortes de choses précieuses de toute espèce et de tout art, lui épargnant la vie et le délivrant des mains de ses ennemis, adoucissant le cœur de ses ennemis, afin qu’ils ne lui déclarent pas la guerre, oui, en bref, faisant tout pour le bien-être et le bonheur de son peuple, oui, c’est à ce moment-là qu’il s’endurcit le cœur, et oublie le Seigneur, son Dieu, et foule aux pieds le Saint — oui, et c’est à cause de son aisance et de son extrême prospérité.</div></div><div class="verse-container"><div class="tahitien">3 ’E nō reira tē ’ite ato’a nei tātou ē, ’ia ’ore te Fatu ’ia tā’iri i tōna mau ta’ata i te mau ’ati e rave rahi ; ’oia ïa, ’ia ’ore ’oia ’ia fa’atae mai i te pohe ’e te mata’u i ni’a ia rātou, ’e te o’e ’e te mau huru ma’i rahi ato’a ra, ’aita roa rātou e ha’amana’o iāna.</div><div class="francais">3 Et nous voyons ainsi qu’à moins que le Seigneur ne châtie son peuple par de nombreuses afflictions, oui, à moins qu’il n’intervienne contre lui par la mort et la terreur, et par la famine, et par toutes sortes de fléaux, il ne se souvient pas de lui.</div></div><div class="verse-container"><div class="tahitien">4 ’Auē ho’i te ma’ama’a ē, ’auē ho’i te faufa’a ’ore ē, ’auē ho’i te ’ino ē, ’e te huru diabolo, ’e te ’oi’oi i te rave i te mau ’ohipa ’ī’ino, ’e te tāere i te rave i te ’ohipa maita’i, o te mau tamari’i a te ta’ata nei ; ’oia ïa, ’auē ho’i tō rātou ’oi’oi i te fa’aro’o i te mau parau a te diabolo, ’e i te tu’u i tō rātou ’ā’au i ni’a i te mau mea faufa’a ’ore nō teie nei ao !</div><div class="francais">4 Oh ! comme ils sont insensés, et comme ils sont vaniteux, et comme ils sont mauvais, et diaboliques, et comme ils sont prompts à commettre l’iniquité, et comme ils sont lents à faire le bien, les enfants des hommes ; oui, comme ils sont prompts à écouter les paroles du Malin et à mettre leur cœur dans les choses vaines du monde !</div></div><div class="verse-container"><div class="tahitien">5 ’Oia ïa, ’auē ho’i te ’oi’oi i te fa’ateiteihia i roto i te te’ote’o ; ’oia ïa, ’auē ho’i te ’oi’oi i te fa’aahaaha, ’e i te rave i te mau huru ’ohipa ’ī’ino ato’a ra ; e ’auē ho’i tō rātou tāere i te ha’amana’o i te Fatu tō rātou Atua, ’e i te fa’aro’o i tāna mau a’ora’a, ’oia ïa, ’auē ho’i te tāere i te haere nā te mau haere’a o te pa’ari ra !</div><div class="francais">5 Oui, comme ils sont prompts à s’exalter dans l’orgueil ; oui, comme ils sont prompts à se vanter et à se livrer à toutes sortes d’iniquités ; et comme ils sont lents à se souvenir du Seigneur, leur Dieu, et à prêter l’oreille à ses recommandations, oui, comme ils sont lents à marcher dans les sentiers de la sagesse !</div></div><div class="verse-container"><div class="tahitien">6 Inaha, ’aita rātou i hina’aro i te Fatu tō rātou Atua, ’o tei hāmani ia rātou, ’ia fa’atere ’e ’ia ari’i i ni’a a’e ia rātou ; noa atu ā tōna maita’i rahi ’e tōna aroha ia rātou ; ’ua ha’afaufa’a ’ore rātou i tāna mau a’ora’a, ’e ’aita rātou i hina’aro ’ia riro ’oia ’ei arata’i nō rātou.</div><div class="francais">6 Voici, ils ne désirent pas que le Seigneur, leur Dieu, qui les créés, gouverne et règne sur eux ; malgré sa grande bonté et sa miséricorde à leur égard, ils méprisent ses recommandations, et ils ne veulent pas qu’il soit leur guide.</div></div><div class="verse-container"><div class="tahitien">7 ’Auē ho’i te rahi o te faufa’a ’ore o te mau tamari’i a te ta’ata nei ; ’oia ïa, noa atu e mea iti a’e rātou i te repo puehu o te fenua.</div><div class="francais">7 Oh ! comme il est grand le néant des enfants des hommes ; oui, ils sont moins que la poussière de la terre.</div></div><div class="verse-container"><div class="tahitien">8 Inaha ho’i, e haere te repo puehu o te fenua i terā vāhi ’e i terā vāhi, ē tae noa atu i te fa’ata’a-’ē-ra’a, ’ia au te fa’auera’a a tō tātou Atua mure ’ore rahi.</div><div class="francais">8 Car voici, la poussière de la terre se meut çà et là, pour se diviser au commandement de notre grand Dieu éternel.</div></div><div class="verse-container"><div class="tahitien">9 ’Oia ïa, inaha, i tōna reo e rurutaina ai ’e e ’āueue ai te mau ’āivi ’e te mau mou’a.</div><div class="francais">9 Oui, voici, à sa voix, les collines et les montagnes frémissent et tremblent .</div></div><div class="verse-container"><div class="tahitien">10 ’E nā roto i te mana o tōna reo e pararī rātou, ’e ’a riro ai ’ei fenua pāpū, ’oia ïa mai te peho ra te huru.</div><div class="francais">10 Et par la puissance de sa voix, elles sont fragmentées et nivelées, oui, comme une vallée.</div></div><div class="verse-container"><div class="tahitien">11 ’Oia ïa, nā roto i te mana o tōna reo, e ’āueue te fenua ato’a nei.</div><div class="francais">11 Oui, par la puissance de sa voix, la terre entière tremble ;</div></div><div class="verse-container"><div class="tahitien">12 ’Oia ïa, nā roto i te mana o tōna reo, e ’āueue noa te mau niu ’ōfa’i, ē tae noa atu i roto roa.</div><div class="francais">12 oui, par la puissance de sa voix, les fondations sont ébranlées jusqu’au centre même.</div></div><div class="verse-container"><div class="tahitien">13 ’Oia ïa, ’e ’ia parau atu ’oia i te fenua nei—’A fa’anu’u—’ua fa’anu’uhia ïa te reira.</div><div class="francais">13 Oui, et s’il dit à la terre : Déplace-toi, elle est déplacée.</div></div><div class="verse-container"><div class="tahitien">14 ’Oia ïa, ’ia parau atu ’oia i te fenua nei—’A ho’i atu ’oe i muri, ’e ’ia fa’aroahia te mahana nō te mau hora e rave rahi—e nā-reira-hia ïa.</div><div class="francais">14 Oui, et s’il dit à la terre : Tu reculeras, pour allonger le jour de nombreuses heures, cela se fait ;</div></div><div class="verse-container"><div class="tahitien">15 ’E nō reira, mai te au i tāna parau, ’ua ho’i te fenua i muri, ’e ’ua au atu ra i te mana’o o te ta’ata nei ē, ’ua fa’aea noa te mahana ; ’oia ïa, ’e inaha, e parau mau te reira ; ’oia mau roa ’o te fenua tei fa’anu’u, e ’ere te mahana.</div><div class="francais">15 et ainsi, selon sa parole, la terre recule, et il semble à l’homme que le soleil s’arrête ; oui, et voici, il en est ainsi ; car assurément c’est la terre qui se déplace et non le soleil.</div></div><div class="verse-container"><div class="tahitien">16 ’E inaha, ’oia ato’a, mai te mea e parau atu ’oia i te mau pape rahi o te moana hōhonu—’ia marō ’oe—e nā-reira-hia ïa.</div><div class="francais">16 Et voici, aussi, s’il dit aux eaux du grand abîme : Soyez asséchées, cela se fait.</div></div><div class="verse-container"><div class="tahitien">17 Inaha, mai te mea e parau atu ’oia i teie nei mou’a—’ia ’āfa’ihia ’oe i ni’a, ’e ’ia haere mai ’e ’ia ma’iri ho’i i ni’a i terā ’oire ’e ’ia tāpo’ihia te reira—inaha, e nā-reira-hia ïa.</div><div class="francais">17 Voici, s’il dit à cette montagne : Sois soulevée et viens au-dessus de cette ville et tombe sur elle afin qu’elle soit ensevelie, voici, cela se fait.</div></div><div class="verse-container"><div class="tahitien">18 ’E inaha, mai te mea e huna te hō’ē ta’ata i te tao’a rahi i roto i te repo, ’e ’ia parau mai te Fatu ē—’ia ’anatemahia te reira, nō te mau ’ohipa ’ī’ino a te ta’ata i huna i te reira, inaha, e ’anatemahia te reira.</div><div class="francais">18 Et voici, si un homme cache un trésor dans la terre, et que le Seigneur dise : Qu’il soit maudit à cause de l’iniquité de celui qui l’a caché, voici, il sera maudit.</div></div><div class="verse-container"><div class="tahitien">19 ’E mai te mea e parau mai te Fatu ē—’ia ’anatemahia ’oe, ’ia ’ore te ta’ata ’ia ’ite ia ’oe mai teie nei taime ē a muri noa atu—inaha, e ’ore roa te ta’ata e ’ite fa’ahou i te reira ē a muri noa atu.</div><div class="francais">19 Et si le Seigneur dit : Sois maudit pour que nul homme ne te trouve dorénavant et à jamais, voici, nul homme ne l’obtient dorénavant et à jamais.</div></div><div class="verse-container"><div class="tahitien">20 ’E inaha, mai te mea e parau mai te Fatu i te hō’ē ta’ata ē—Nō tā ’oe mau ’ohipa ’ī’ino, e ’anatemahia ’oe ē a muri noa atu—e nā-reira-hia ïa.</div><div class="francais">20 Et voici, si le Seigneur dit à un homme : À cause de tes iniquités, tu seras maudit à jamais, ce sera fait.</div></div><div class="verse-container"><div class="tahitien">21 ’E mai te mea e parau mai te Fatu ē—Nō tā ’oe mau ’ohipa ’ī’ino, e tāpū-’ē-hia ’oe mai mua atu i tō’u nei aro—e fa’atupu mau iho ā ’oia i te reira.</div><div class="francais">21 Et si le Seigneur dit : À cause de tes iniquités, tu seras retranché de ma présence, il fera qu’il en soit ainsi.</div></div><div class="verse-container"><div class="tahitien">22 E ’ati ho’i tōna ’o tāna e parau atu i te reira, ’e e tupu ho’i te reira iāna ’o tē rave i te mau ’ohipa ’ī’ino, ’e ’aita roa ’oia e fa’aorahia ; nō reira, ’o teie te tumu i a’ohia ai te parau nō te tātarahapara’a, ’ia ti’a i te mau ta’ata ’ia fa’aorahia.</div><div class="francais">22 Et malheur à celui à qui il dira cela, car ce sera à celui qui commet l’iniquité, et il ne peut pas être sauvé ; c’est pourquoi, à cause de cela, afin que les hommes soient sauvés, le repentir été annoncé.</div></div><div class="verse-container"><div class="tahitien">23 Nō reira, e ao tō rātou ’o tē tātarahapa ’e ’o tē ha’apa’o i te reo o te Fatu tō rātou Atua ; ’e ’o rātou ho’i teie ’o tē fa’aorahia.</div><div class="francais">23 C’est pourquoi, bénis sont ceux qui se repentent et écoutent la voix du Seigneur, leur Dieu ; car ce sont ceux-là qui seront sauvés .</div></div><div class="verse-container"><div class="tahitien">24 ’E ’ia fa’ati’a mai te Atua, nā roto i tōna ra ’īra’a rahi, ’ia arata’ihia te mau ta’ata i te tātarahapara’a ’e i te mau ’ohipa maitata’i, ’ia ti’a ia rātou ’ia fa’aho’ihia i raro a’e i te maita’i nō te maita’i, mai te au i tā rātou ra mau ’ohipa.</div><div class="francais">24 Et puisse Dieu accorder, dans sa grande plénitude, que les hommes soient amenés au repentir et aux bonnes œuvres, afin qu’il leur soit rendu grâce pour grâce, selon leurs œuvres.</div></div><div class="verse-container"><div class="tahitien">25 ’E ’ua hina’aro vau i te mau ta’ata ato’a ’ia fa’aorahia. ’Āre’a rā ’ua tai’o tātou ē, ’ia tae i te mahana hope’a tē vai ra te tahi pae ’o tē hurihia i rāpae, ’oia ïa, ’o tē hurihia i rāpae mai mua mai i te aro o te Fatu.</div><div class="francais">25 Et je voudrais que tous les hommes soient sauvés. Mais nous lisons qu’au grand et dernier jour, il en aura qui seront chassés, oui, qui seront rejetés de la présence du Seigneur ;</div></div><div class="verse-container"><div class="tahitien">26 ’Oia ïa, ’o tē tu’uhia i te vāhi nō te mamae hope ’ore, nō te fa’atupu i te mau parau e parau nei ē : ’O rātou ’o tei rave i te ’ohipa maita’i ra, e fāri’i ïa i te ora mure ’ore ; ’e ’o rātou ’o tei rave i te ’ohipa ’ino ra, e fāri’i ïa i te pohe mure ’ore. ’E ’ua nā-reira-hia. ’Āmene.</div><div class="francais">26 oui, qui seront condamnés à un état de misère sans fin, accomplissant les paroles qui disent : Ceux qui ont fait le bien auront la vie éternelle, et ceux qui ont fait le mal auront la damnation éternelle. Et ainsi en est-il. Amen.</div></div>
    <div class="verse-container introduction"><div class="tahitien">Te parau tohu a Samuela, te ’āti Lamana, i te mau ’āti Nephi.</div><div class="francais">Prophétie de Samuel, le Lamanite, aux Néphites.</div></div>
    <nav>
        <a href="chapter_10_11.html">Chapitre précédent</a> | 
        <a href="chapter_10_13.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
