
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 15</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 15</h2>
    <div class="verse-container"><div class="tahitien">1 ’E i teienei, i muri a’era, ’ia fa’aoti a’era Iesu i teie nei mau parau, ’ua nānā a’era tōna mata i ni’a i te mau ta’ata ē ’ati noa a’e iāna, ’e ’ua nā ’ō atu ra ia rātou : Inaha, ’ua fa’aro’o iho nei ’outou i te mau parau i ha’api’ihia e au nā mua vau i tae ai i ni’a i tō’u ra Metua ; nō reira, ’o ’oia ’o tē ha’amana’o i tā’u nei mau parau ’e ’o tē ha’apa’o i te reira, ’o ’oia ïa tā’u e fa’ati’a i ni’a i te mahana hope’a ra.</div><div class="francais">1 Et alors, il arriva que lorsqu’il eut fini ces paroles, Jésus jeta les yeux alentour sur la multitude et lui dit : Voici, vous avez entendu les choses que j’ai enseignées avant de monter vers mon Père ; c’est pourquoi, quiconque se souvient de ces paroles que je dis et les met en pratique, je le ressusciterai au dernier jour.</div></div><div class="verse-container"><div class="tahitien">2 ’E i muri a’era, ’ia oti a’era tā Iesu paraura’a atu i teie mau parau, ’ua ’ite ihora ’oia ē tē vai ra te tahi mau ta’ata i rotopū ia rātou ’o tē māere ra ’e ’o te ’ūmere ra e aha tāna i hina’aro ia rātou ’ia rave nō ni’a i te ture a Mose ; ’e ’aita ho’i rātou i māramarama i te parau ’o tē nā ’ō ra ē, ’ua ma’iri te mau mea tahito, ’e ’ua fa’a’āpīhia te mau mea ato’a ra.</div><div class="francais">2 Et il arriva que lorsqu’il eut dit ces paroles, Jésus vit qu’il en avait certains parmi eux qui s’étonnaient et se demandaient ce qu’il voulait concernant la loi de Moïse ; car ils ne comprenaient pas cette parole : que les choses anciennes avaient pris fin et que toutes choses étaient devenues nouvelles.</div></div><div class="verse-container"><div class="tahitien">3 ’E ’ua nā ’ō atu ra ’oia ia rātou : ’Eiaha ’outou e māere i tā’u i parau atu ia ’outou ē, ’ua ma’iri te mau mea tahito, ’e ’ua fa’a’āpīhia te mau mea ato’a ra.</div><div class="francais">3 Et il leur dit : Ne vous étonnez pas que je vous aie dit que les choses anciennes ont pris fin et que toutes choses sont devenues nouvelles.</div></div><div class="verse-container"><div class="tahitien">4 Inaha, tē parau atu nei au ia ’outou na ē, ’ua fa’ati’ahia te ture i hōro’ahia atu ia Mose ra.</div><div class="francais">4 Voici, je vous dis que la loi qui fut donnée à Moïse est accomplie.</div></div><div class="verse-container"><div class="tahitien">5 Inaha, ’o vau teie tei hōro’a atu i te ture, ’e ’o vau tei fafau atu i tō’u ra nūna’a ia ’Īserā’ela ; nō reira, ’ua fa’ati’ahia te ture i roto iā’u nei, ’e ’ua haere mai ho’i au nō te fa’ati’a i te ture ; nō reira ’ua fa’aotihia ïa.</div><div class="francais">5 Voici, je suis celui qui donné la loi, et je suis celui qui fait alliance avec mon peuple d’Israël ; c’est pourquoi, la loi est accomplie en moi, car je suis venu pour accomplir la loi ; c’est pourquoi elle est finie.</div></div><div class="verse-container"><div class="tahitien">6 Inaha, ’aita vau i fa’a’ore i tā te mau peropheta, ’o tei ’ore i fa’atupuhia nā roto iā’u nei, ’oia mau tē parau atu nei au ia ’outou na, e fa’atupuhia ïa te reira.</div><div class="francais">6 Voici, je ne détruis pas les prophètes, car tous ceux qui n’ont pas été accomplis en moi, en vérité, je vous le dis, seront tous accomplis.</div></div><div class="verse-container"><div class="tahitien">7 ’E nō te mea ho’i ’ua parau atu vau ia ’outou na ē, ’ua ma’iri te mau mea tahito, ’aita vau i fa’a’ore i tei parauhia nō ni’a i te mau mea e tupu a muri atu.</div><div class="francais">7 Et parce que je vous ai dit que les choses anciennes ont pris fin, je ne détruis pas ce qui été dit concernant les choses qui sont à venir.</div></div><div class="verse-container"><div class="tahitien">8 Inaha ho’i, ’aita te fafaura’a ’o tā’u i fafau atu i tō’u ra mau ta’ata i tupu, te ture rā i hōro’ahia atu ia Mose ra, ’ua fa’a’orehia ïa nā roto iā’u nei.</div><div class="francais">8 Car voici, l’alliance que j’ai faite avec mon peuple n’est pas toute accomplie ; mais la loi qui été donnée à Moïse est finie en moi.</div></div><div class="verse-container"><div class="tahitien">9 Inaha, ’o vau te ture, ’e te māramarama. Hi’o mai iā’u nei, ’e ’a tāmau ā ē tae noa atu i te hope’a, ’e e roa’a ia ’outou te ora ; ’e ’o ’oia ’o tē tāmau ā ē tae noa atu i te hope’a ra, ’o tā’u ïa e hōro’a atu i te ora mure ’ore.</div><div class="francais">9 Voici, je suis la loi et la lumière . Regardez vers moi et persévérez jusqu’à la fin, et vous vivrez ; car à celui qui persévère jusqu’à la fin, je donnerai la vie éternelle.</div></div><div class="verse-container"><div class="tahitien">10 Inaha, ’ua hōro’a atu vau i te mau fa’auera’a ia ’outou ; nō reira, ’a ha’apa’o i tā’u ra mau fa’auera’a. ’E ’o teie ïa te ture ’e te mau peropheta, ’e nā rātou ho’i i fa’a’ite pāpū mai nō ni’a iā’u.</div><div class="francais">10 Voici, je vous ai donné les commandements ; c’est pourquoi, gardez mes commandements . Et c’est là la loi et les prophètes, car, en vérité, ils ont témoigné de moi.</div></div><div class="verse-container"><div class="tahitien">11 ’E i teienei, i muri a’era, ’ia oti a’era tā Iesu paraura’a atu i teie mau parau, ’ua nā ’ō atu ra ’oia i te tino ’ahuru ’e ma piti ’o tāna i mā’iti :</div><div class="francais">11 Et alors, il arriva que lorsqu’il eut dit ces paroles, Jésus dit à ces douze qu’il avait choisis :</div></div><div class="verse-container"><div class="tahitien">12 ’O ’outou tā’u mau pipi ; ’e e māramarama ’outou nō teie nei feiā, ’oia ho’i te hō’ē toe’a nō te ’utuāfare o Iosepha.</div><div class="francais">12 Vous êtes mes disciples, et vous êtes une lumière pour ce peuple, qui est un reste de la maison de Joseph .</div></div><div class="verse-container"><div class="tahitien">13 ’E inaha, teie te fenua nō tō ’outou ’āi’a ; ’e nā te Metua te reira i hōro’a atu ia ’outou.</div><div class="francais">13 Et voici, ceci est le pays de votre héritage ; et le Père vous l’a donné.</div></div><div class="verse-container"><div class="tahitien">14 ’E ’aita roa te Metua i hōro’a noa mai a’e i te hō’ē fa’auera’a iā’u ’ia fa’a’ite i te reira i tō ’outou mau taea’e i Ierusalema ra.</div><div class="francais">14 Et jamais à aucun moment le Père ne m’a donné le commandement de le dire à vos frères à Jérusalem.</div></div><div class="verse-container"><div class="tahitien">15 ’Aita roa ato’a te Metua i hōro’a noa mai a’e i te hō’ē fa’auera’a iā’u ’ia fa’a’ite ia rātou nō ni’a i te tahi ato’a mau ’ōpū nō te ’utuāfare o ’Īserā’ela, ’o tā te Metua i arata’i ’ē atu i rāpae i te fenua.</div><div class="francais">15 Et jamais non plus à aucun moment le Père ne m’a donné le commandement de leur parler des autres tribus de la maison d’Israël, que le Père emmenées du pays.</div></div><div class="verse-container"><div class="tahitien">16 ’O teie ana’e rā tā te Metua i fa’aue mai iā’u ’ia fa’a’ite atu ia rātou :</div><div class="francais">16 Le Père m’a commandé de ne leur dire que ceci :</div></div><div class="verse-container"><div class="tahitien">17 E māmoe ’ē atu ā ta’u, e ’ere i tō teie nei ’āua ; e arata’i ato’a mai au ia rātou e ti’a ai, e fa’aro’o mai ho’i rātou i tō’u reo ; ’e ’ia hō’ē a’e nana, ’e ’ia hō’ē a’e tīa’i māmoe.</div><div class="francais">17 Que j’ai d’autres brebis qui ne sont pas de cette bergerie ; celles-là, il faut aussi que je les amène ; elles entendront ma voix ; et il aura un seul troupeau, un seul berger .</div></div><div class="verse-container"><div class="tahitien">18 ’E i teienei, nō tō rātou ’ā’au ’eta’eta ’e te ti’aturi ’ore i ’ore ai rātou i māramarama ai i tā’u ra parau ; nō reira vau i fa’auehia ai ’eiaha roa e parau fa’ahou atu ia rātou i te parau nō te Metua nō ni’a i taua mea ra.</div><div class="francais">18 Or, à cause de la roideur de leur cou et de leur incrédulité, ils n’ont pas compris ma parole ; c’est pourquoi il m’a été commandé par le Père de ne pas leur en dire davantage à ce sujet.</div></div><div class="verse-container"><div class="tahitien">19 ’Āre’a rā, ’oia mau, tē parau atu nei au ia ’outou na, ’ua fa’aue mai te Metua iā’u ’ia fa’a’ite atu ia ’outou ē, i fa’ata’a-’ē-hia na ’outou mai rotopū atu ia rātou nō tā rātou mau ’ohipa ’ī’ino ; nō reira nō tā rātou mau ’ohipa ’ī’ino, ’aita rātou i ’ite ia ’outou.</div><div class="francais">19 Mais, en vérité, je vous dis que le Père m’a commandé, et je vous le dis, que vous avez été séparés d’eux à cause de leur iniquité ; c’est pourquoi, c’est à cause de leur iniquité que vous leur êtes inconnus.</div></div><div class="verse-container"><div class="tahitien">20 ’E ’oia mau, tē parau fa’ahou atu nei au ia ’outou na, i fa’ata’a ’ē na te Metua i te tahi atu mau ’ōpū mai roto mai ia rātou ; ’e nō tā rātou mau ’ohipa ’ī’ino, ’aore rātou i ’ite ia rātou.</div><div class="francais">20 Et en vérité, je vous dis encore que le Père séparé d’eux les autres tribus ; et c’est à cause de leur iniquité qu’elles leur sont inconnues.</div></div><div class="verse-container"><div class="tahitien">21 ’E ’oia mau tē parau atu nei au ia ’outou na, ’o ’outou ho’i teie ’o tā’u i parau na ē : E māmoe ’ē atu ā ta’u, e ’ere i tō teie nei ’āua, e arata’i ato’a mai au ia rātou e ti’a ai, e fa’aro’o mai ho’i rātou i tō’u reo ; ’e ’ia hō’ē a’e nana, ’e ’ia hō’ē a’e ho’i tīa’i māmoe.</div><div class="francais">21 Et en vérité, je vous dis que vous êtes ceux de qui j’ai dit : J’ai d’autres brebis qui ne sont pas de cette bergerie ; celles-là, il faut aussi que je les amène ; elles entendront ma voix ; et il aura un seul troupeau, un seul berger.</div></div><div class="verse-container"><div class="tahitien">22 ’E ’aita rātou i māramarama i tā’u ra parau, ’e i mana’o ho’i rātou ē, nō te mau ’Ētene taua parau ra ; ’aita ho’i rātou i ’ite ē, e fa’afāriuhia mai te mau ’Ētene nā roto i tā rātou ha’api’ira’a.</div><div class="francais">22 Et ils ne m’ont pas compris, car ils pensaient que c’étaient les Gentils ; car ils ne comprenaient pas que les Gentils seraient convertis par leur prédication.</div></div><div class="verse-container"><div class="tahitien">23 ’E ’aita ho’i rātou i māramarama i te aura’a nō tā’u ra parau ē, e fa’aro’o mai ho’i rātou i tō’u reo ; ’e ’aita ho’i rātou i māramarama i te aura’a nō tā’u ra parau ē, e ’ore roa atu te mau ’Ētene e fa’aro’o i tō’u reo—’e e ’ore roa ho’i au e fa’a’ite iā’u iho ia rātou, maori rā nā roto i te Vārua Maita’i.</div><div class="francais">23 Et ils ne m’ont pas compris lorsque j’ai dit qu’ils entendraient ma voix ; et ils n’ont pas compris que les Gentils n’entendraient jamais ma voix, que je ne me manifesterais pas à eux, si ce n’est par le Saint-Esprit .</div></div><div class="verse-container"><div class="tahitien">24 Inaha rā, ’ua fa’aro’o mai ’outou ’e rātou ato’a i tō’u reo, ’e ’ua ’ite ato’a mai ho’i iā’u ; ’e e māmoe ’outou nā’u, ’e ’ua tai’ohia ’outou i rotopū ia rātou ’o tā te Metua i hōro’a mai iā’u nei.</div><div class="francais">24 Mais voici, vous avez entendu ma voix et m’avez vu ; et vous êtes mes brebis, et vous êtes comptés parmi ceux que le Père m’a donnés.</div></div>
    <div class="verse-container introduction"><div class="tahitien">E haere atu Iesu e fārerei i te tahi atu o te mau māmoe mo’e nō ’Īserā’ela—I te mau mahana hope’a e tae atu te ’evanelia i te mau ’Ētene ’e i muri iho i te ’utuāfare nō ’Īserā’ela—E ’ite te mau ta’ata o te Fatu te mata ’e te mata ’ia fa’aho’i mai ’oia ia Ziona. Fātata 34M.M.</div><div class="francais">Jésus visitera d’autres brebis perdues d’Israël — Dans les derniers jours, l’Évangile ira aux Gentils et ensuite à la maison d’Israël — Le peuple du Seigneur verra de ses propres yeux qu’il ramène Sion. Vers 34 apr. J.-C.</div></div>
    <nav>
        <a href="chapter_11_14.html">Chapitre précédent</a> | 
        <a href="chapter_11_16.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
