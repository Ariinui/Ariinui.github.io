
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>2 Ne Chapitre 5</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>2 Ne</h1>
        <h2>2 Ne Chapitre 5</h2>
        <div class="verse-container"><div class="tahitien">1 Inaha, i muri a’era, ’ua ti’aoro rahi atu ra vau, ’o Nephi, i te Fatu ra i tō’u Atua, nō te riri o tō’u ra nā tua’ana iā’u.</div><div class="francais">1 Voici, il arriva que moi, Néphi, je suppliai longuement le Seigneur, mon Dieu, à cause de la colère de mes frères.</div></div><div class="verse-container"><div class="tahitien">2 Inaha rā, ’ua tupu rahi roa a’era tō rāua riri iā’u, ’e ’ua tītau ihora rāua ’ia taparahi iā’u.</div><div class="francais">2 Mais voici, leur colère augmenta contre moi, de sorte qu’ils cherchèrent à m’ôter la vie.</div></div><div class="verse-container"><div class="tahitien">3 ’Oia ïa, ’ua amuamu rāua iā’u, i te nā-’ō-ra’a ē : Tē mana’o nei tō taua teina ’ia fa’atere ia taua ; ’e ’ua fāri’i tātou i te mau ’ati rahi nā roto iāna ; nō reira, e taparahi taua iāna, ’ia ’ore tātou e ’ati-fa’ahou-hia i tāna ra mau parau. Inaha ho’i, ’eiaha roa taua e fa’ati’a iāna ’ia riro ’ei fa’atere i ni’a ia taua ; nō te mea tei ia taua, nā tua’ana, te fa’atere i teie nei mau ta’ata.</div><div class="francais">3 Oui, ils murmurèrent contre moi, disant : Notre frère cadet pense nous gouverner ; et nous avons eu beaucoup d’épreuves à cause de lui ; c’est pourquoi, tuons-le maintenant, afin de ne plus être affligés à cause de ses paroles. Car voici, nous ne voulons pas qu’il soit notre gouverneur, car il nous appartient, à nous, qui sommes les frères aînés, de gouverner ce peuple.</div></div><div class="verse-container"><div class="tahitien">4 I teienei, e’ita vau e pāpa’i i ni’a i teie nei mau ’api i te mau parau ato’a tā rāua i amuamu mai iā’u. ’Āre’a rā, ’ua ti’a roa ho’i iā’u ’ia parau ē, ’ua tītau rāua ’ia taparahi iā’u.</div><div class="francais">4 Or, je n’écris pas sur ces plaques toutes les paroles qu’ils murmurèrent contre moi. Mais il me suffit de dire qu’ils cherchèrent à m’ôter la vie.</div></div><div class="verse-container"><div class="tahitien">5 ’E i muri a’era, ’ua fa’aara mai ra te Fatu iā’u, ’ia fa’aru’e mai au, ’o Nephi, ’ia rātou ’e ’ia haere atu i roto i te mēdēbara ’e ’o rātou ato’a ’o tē pe’e mai iā’u ra.</div><div class="francais">5 Et il arriva que le Seigneur m’avertit que moi, Néphi, je devais les quitter et fuir dans le désert, ainsi que tous ceux qui voudraient aller avec moi.</div></div><div class="verse-container"><div class="tahitien">6 Nō reira, i muri a’era, ’ua rave mai au, ’o Nephi, i tō’u ’utuāfare, ’e ’ia Zorama ato’a ’e tōna ’utuāfare, ’e ’ia Samu, tō’u ra tua’ana, ’e tōna ’utuāfare, ’e ia Iakoba ’e Iosepha, tō’u nā teina, ’e tō’u ato’a mau tuahine, ’e ’ia rātou ato’a ’o tei hina’aro ’ia pe’e mai iā’u ra. ’E ’o rātou ato’a ho’i ’o tei pe’e mai iā’u ra, ’o te mau ta’ata ïa ’o tei ti’aturi i te mau parau fa’aara ’e te mau heheura’a a te Atua ; nō reira, ’ua fa’aro’o mai rātou i tā’u ra mau parau.</div><div class="francais">6 C’est pourquoi, il arriva que moi, Néphi, je pris ma famille, et aussi Zoram et sa famille, et Sam, mon frère aîné, et sa famille, et Jacob et Joseph, mes frères cadets, et aussi mes sœurs, et tous ceux qui voulurent aller avec moi. Et tous ceux qui voulurent aller avec moi étaient ceux qui croyaient aux avertissements et aux révélations de Dieu ; c’est pourquoi, ils écoutèrent mes paroles.</div></div><div class="verse-container"><div class="tahitien">7 ’E ’ua rave ihora mātou i tō mātou mau ti’ahapa ’e te mau mea tei mara’a ia mātou, ’e ’ua haere atu ra mātou i roto i te mēdēbara nō te ārea e rave rahi mahana te maoro. ’E i muri iho i tō mātou terera’a nō te ārea e rave rahi mahana te maoro, ’ua fa’ati’a ihora mātou i tō mātou mau ti’ahapa.</div><div class="francais">7 Et nous prîmes nos tentes et toutes les choses qu’il nous était possible d’emporter, et nous voyageâmes dans le désert pendant de nombreux jours. Et lorsque nous eûmes voyagé pendant de nombreux jours, nous dressâmes nos tentes.</div></div><div class="verse-container"><div class="tahitien">8 ’E ’ua hina’aro tō’u ra mau ta’ata ’ia ma’iri mātou i te i’oa o taua vāhi ra ia Nephi ; nō reira, ’ua ma’iri ihora mātou i te i’oa o te reira ’o Nephi.</div><div class="francais">8 Et mon peuple voulut que nous appelions le lieu Néphi ; c’est pourquoi nous l’appelâmes Néphi.</div></div><div class="verse-container"><div class="tahitien">9 ’E ’o rātou ato’a tei pe’e mai iā’u ra, ’ua ’ōpua ihora rātou ’ia ma’iri i tō rātou i’oa, te mau ta’ata o Nephi.</div><div class="francais">9 Et tous ceux qui étaient avec moi prirent sur eux de s’appeler le peuple de Néphi.</div></div><div class="verse-container"><div class="tahitien">10 ’E ’ua ha’apa’o ihora mātou i te mau parau, ’e te mau ture, ’e te mau fa’auera’a a te Fatu i roto i te mau mea ato’a, mai te au i te ture a Mose ra.</div><div class="francais">10 Et nous nous appliquâmes à garder en tout les ordonnances, et les lois, et les commandements du Seigneur, selon la loi de Moïse.</div></div><div class="verse-container"><div class="tahitien">11 ’E tei pīha’i iho te Fatu ia mātou ; ’e ’ua manuia roa mātou ; ’e ’ua ueue ihora mātou i te huero, ’e ’ua ’ō’oti atu ra ma te ’auhune rahi. ’E ’ua ha’amata atu ra mātou i te fa’a’amu i te mau nana māmoe, ’e te mau nana pua’atoro, ’e te mau huru ’ānimara ato’a.</div><div class="francais">11 Et le Seigneur était avec nous, et nous prospérâmes extrêmement, car nous semions des semences et nous récoltions en abondance. Et nous commençâmes à élever des troupeaux de gros et de petit bétail et des animaux de toutes sortes.</div></div><div class="verse-container"><div class="tahitien">12 ’E ’ua ’āfa’i ho’i au, ’o Nephi, i te mau pāpa’a parau i ’ō’otihia i ni’a i te mau ’api veo ra, ’e te pōpō ato’a, ’oia ho’i, te ’avei’a i hāmanihia e te rima o te Fatu nā tō’u ra metua tāne, mai te au i tei pāpa’ihia ra.</div><div class="francais">12 Et moi, Néphi, j’avais aussi emporté les annales qui étaient gravées sur les plaques d’airain, et aussi la boule, ou compas, qui fut préparée pour mon père par la main du Seigneur, selon ce qui est écrit.</div></div><div class="verse-container"><div class="tahitien">13 ’E i muri a’era, ’ua ha’amata mātou i te manuia rahi, ’e i te tupu rahi i ni’a i te fenua.</div><div class="francais">13 Et il arriva que nous commençâmes à prospérer extrêmement et à nous multiplier dans le pays.</div></div><div class="verse-container"><div class="tahitien">14 ’E ’ua rave ihora vau, ’o Nephi, i te ’o’e a Labana ra, ’e ’ua hāmani ihora i te tahi atu ā mau ’o’e mai taua ’o’e ra te huru, penei a’e ’o te haere mai te mau ta’ata i parauhia te mau ’āti Lamana nō te ha’amou ia mātou ; nō te mea ’ua ’ite au i tō rātou ’ino’ino iā’u ’e i tā’u mau tamari’i, ’e ’ia rātou ato’a tei parauhia e mau ta’ata nō’u ra.</div><div class="francais">14 Et moi, Néphi, je pris l’épée de Laban et, d’après son modèle, je fis beaucoup d’épées, de peur que le peuple qui était appelé les Lamanites ne vînt d’une façon ou d’une autre fondre sur nous et nous faire périr ; car je connaissais sa haine envers moi et mes enfants et ceux qui étaient appelés mon peuple.</div></div><div class="verse-container"><div class="tahitien">15 ’E ’ua ha’api’i au i tō’u mau ta’ata ’ia hāmani i te mau fare, ’e ’ia rave ho’i i te mau huru ’ohipa ato’a i te rā’au, ’e i te ’āuri, ’e i te kapa, ’e i te veo, ’e i te ’āuri pa’ari, ’e i te ’auro, ’e i te ’ārio, ’e i te mau huru ’ōfa’i metalo faufa’a roa e rave rahi i ’itea i taua fenua ra.</div><div class="francais">15 Et j’enseignai à mon peuple à construire des bâtiments et à travailler toutes sortes de bois, et de fer, et de cuivre, et d’airain, et d’acier, et d’or, et d’argent, et de minerais précieux, qui étaient en grande abondance.</div></div><div class="verse-container"><div class="tahitien">16 ’E ’ua patu ihora vau, ’o Nephi, i te hō’ē hiero ; ’e ’ua patu vau i te reira mai te au i te hōho’a o te hiero o Solomona ra, ’aita rā te reira i hāmanihia i te mau mea tao’a rahi ; nō te mea ’aita te reira mau mea i ’itea i ni’a i te fenua, nō reira, ’aita te reira e ti’a ’ia hāmanihia mai te hiero o Solomona ra. ’Āre’a rā te huru nō te hāmanira’a ’ua au ïa i te hiero o Solomona ; ’e te huru ’ohipa i ravehia, e mea nehenehe roa ïa.</div><div class="francais">16 Et moi, Néphi, je construisis un temple ; et je le construisis à la manière du temple de Salomon, sauf qu’il n’était pas construit d’autant de choses précieuses ; car on ne les trouvait pas dans le pays, c’est pourquoi il ne pouvait pas être construit comme le temple de Salomon. Mais le genre de construction était semblable au temple de Salomon ; et l’exécution en était extrêmement fine.</div></div><div class="verse-container"><div class="tahitien">17 ’E i muri a’era, ’ua fa’aitoito ihora vau, ’o Nephi, i tō’u ra mau ta’ata ’ia rave pūai i te ’ohipa, ’e ’ia fa’a’ohipa i tō rātou rima.</div><div class="francais">17 Et il arriva que moi, Néphi, je fis en sorte que mon peuple fût industrieux et travaillât de ses mains.</div></div><div class="verse-container"><div class="tahitien">18 ’E i muri a’era, ’ua hina’aro ihora rātou ’ia riro vau ’ei ari’i nō rātou. ’Aita rā vau, ’o Nephi, i hina’aro ’ia roa’a tō rātou ari’i ; ’ua rave itoito rā vau i te ’ohipa nō rātou mai te au i tō’u mana.</div><div class="francais">18 Et il arriva qu’il voulut que je fusse son roi . Mais moi, Néphi, je désirais qu’il n’eût pas de roi ; néanmoins, je fis pour lui selon ce qui était en mon pouvoir.</div></div><div class="verse-container"><div class="tahitien">19 ’E inaha, ’ua tupu mau atu ra tā te Fatu i parau mai i tō’u ra mau tua’ana, ’o te parau nō rātou ’o tē nā ’ō ra ē, e riro vau ’ei fa’atere ’e ’ei ’orometua nō rātou. Nō reira, i riro na vau ’ei fa’atere ’e ’ei ’orometua nō rātou, mai te au i te mau fa’auera’a a te Fatu, ē tae roa mai i te tau i tītau mai ai rātou ’ia taparahi iā’u.</div><div class="francais">19 Et voici, les paroles du Seigneur s’étaient accomplies pour mes frères, celles qu’il dit à leur sujet, que je serais leur gouverneur et leur instructeur . C’est pourquoi, j’avais été leur gouverneur et leur instructeur, selon les commandements du Seigneur, jusqu’au moment où ils cherchèrent à m’ôter la vie.</div></div><div class="verse-container"><div class="tahitien">20 Nō reira, ’ua tupu mau atu ra tā te Fatu i parau mai iā’u, i te nā-’ō-ra’a mai ē : ’ia ’ore rātou e fa’aro’o i tā ’oe ra mau parau, e tāpū-’ē-hia ïa rātou mai mua atu i te aro o te Fatu. ’E inaha, ’ua tāpū-’ē-hia rātou mai mua atu i tōna ra aro.</div><div class="francais">20 C’est pourquoi, la parole du Seigneur s’accomplit, celle qu’il m’adressa, disant : S’ils n’écoutent pas tes paroles, ils seront retranchés de la présence du Seigneur. Et voici, ils furent retranchés de sa présence.</div></div><div class="verse-container"><div class="tahitien">21 ’E ’ua fa’atae mai ’oia i te ’anatemara’a i ni’a iho ia rātou, ’oia ïa, i te ’anatemara’a rahi, nō tā rātou mau ’ohipa ’ī’ino. Inaha ho’i, ’ua fa’a’eta’eta rātou i tō rātou ’ā’au iāna, i riro ai rātou mai te ’ōfa’i ’arā i te pa’ari ; ’e nō te mea ho’i, e ’iri ’uo’uo tō rātou, e mau ta’ata nehenehe maita’i ’e te au-maita’i-hia, nō reira ’ua fa’ariro te Fatu te Atua i tō rātou ’iri ’ei mea ’ere’ere ’ia ’ore rātou ’ia hina’arohia e tō’u ra mau ta’ata.</div><div class="francais">21 Et il avait fait tomber la malédiction sur eux, oui, une grande malédiction, à cause de leur iniquité. Car voici, ils s’étaient endurci le cœur contre lui, de sorte qu’il était devenu semblable à un caillou ; c’est pourquoi, comme ils étaient blancs et extrêmement beaux et agréables, afin qu’ils ne fussent pas séduisants pour mon peuple, le Seigneur Dieu fit venir sur eux une peau sombre.</div></div><div class="verse-container"><div class="tahitien">22 ’E tē nā ’ō mai ra te Fatu te Atua : E fa’ariro vau ia rātou ’ei mau ta’ata hā’iri’iri i tō ’oe ra mau ta’ata, maori rā ’ia tātarahapa rātou i tā rātou mau ’ohipa ’ī’ino.</div><div class="francais">22 Et ainsi dit le Seigneur Dieu : Je les rendrai repoussants pour ton peuple, à moins qu’ils ne se repentent de leurs iniquités.</div></div><div class="verse-container"><div class="tahitien">23 E ’anatemahia te hua’ai o te ta’ata e ’āmui atu i tō rātou hua’ai ; ’e e ’anatemahia rātou i taua ato’a ra ’anatemara’a. ’E nā te Fatu te reira i parau mai, ’e ’ua nā-reira-hia ïa.</div><div class="francais">23 Et maudite sera la postérité de celui qui se mêle à leur postérité : car ils seront maudits de la même malédiction. Et le Seigneur le dit, et cela fut fait.</div></div><div class="verse-container"><div class="tahitien">24 ’E nō te ’anatemara’a i tu’uhia i ni’a iho ia rātou ’ua riro rātou ’ei mau ta’ata fa’atau, ’e ’ua ’ī ho’i rātou i te peu ’ino ’e te peu ha’avarevare, ’e ’ua ’imi haere noa rātou i te mau ’ānimara ’ōviri i roto i te mēdēbara.</div><div class="francais">24 Et à cause de la malédiction qui était sur eux, ils devinrent un peuple indolent, plein de malfaisance et d’astuce, et cherchèrent des bêtes de proie dans le désert.</div></div><div class="verse-container"><div class="tahitien">25 ’E ’ua parau mai ra te Fatu te Atua iā’u : E riro rātou ’ei tā’iri i tō ’oe ra hua’ai, nō te fa’aitoito ia rātou ’ia ha’amana’o iā’u ; ’e ’ia ’ore rātou e ha’amana’o iā’u, ’e ’ia ’ore ho’i e ha’apa’o i tā’u ra mau parau, e tā’irihia ïa rātou ē tae atu i te ha’amoura’a.</div><div class="francais">25 Et le Seigneur Dieu me dit : Ils seront un fléau pour ta postérité, pour l’inciter à se souvenir de moi ; et si elle ne veut pas se souvenir de moi et écouter mes paroles, ils la flagelleront jusqu’à la destruction.</div></div><div class="verse-container"><div class="tahitien">26 ’E i muri a’era, ’ua fa’atōro’a ihora vau, ’o Nephi, ia Iakoba rāua ’o Iosepha ’ei tahu’a ’e ’ei ’orometua i te fenua o tō’u ra mau ta’ata.</div><div class="francais">26 Et il arriva que moi, Néphi, je consacrai Jacob et Joseph pour qu’ils fussent prêtres et instructeurs sur le pays de mon peuple.</div></div><div class="verse-container"><div class="tahitien">27 ’E i muri a’era, ’ua ora noa ihora mātou ma te ’oa’oa.</div><div class="francais">27 Et il arriva que nous vécûmes selon la voie du bonheur.</div></div><div class="verse-container"><div class="tahitien">28 ’E ’ua ma’iri e toru ’ahuru matahiti mai te tau i fa’aru’e ai mātou ia Ierusalema ra.</div><div class="francais">28 Et trente années étaient passées depuis le moment où nous avions quitté Jérusalem.</div></div><div class="verse-container"><div class="tahitien">29 ’E ’ua ’ō’oti māite ho’i au i te pāpa’a parau o tō’u ra mau ta’ata i ni’a i te mau ’api ’o tā’u i hāmani.</div><div class="francais">29 Et moi, Néphi, j’avais gardé jusqu’à présent les annales de mon peuple sur les plaques que j’avais faites.</div></div><div class="verse-container"><div class="tahitien">30 ’E i muri a’era, ’ua parau mai ra te Fatu te Atua iā’u : ’A hāmani na i te tahi atu ā mau ’api ; ’e ’a ’ō’oti na ’oe i te mau mea e rave rahi i ni’a i te reira, ’o tei riro ’ei mea maita’i i tō’u hi’ora’a, ’ei faufa’a nō tō ’oe ra mau ta’ata.</div><div class="francais">30 Et il arriva que le Seigneur Dieu me dit : Fais d’autres plaques, et tu graveras beaucoup de choses qui sont bonnes à mes yeux, pour le profit de ton peuple.</div></div><div class="verse-container"><div class="tahitien">31 Nō reira, nō te ha’apa’o i te mau fa’auera’a a te Fatu, ’ua hāmani ihora vau, ’o Nephi, i teie nei mau ’api, ’e i ni’a iho i te reira ’ua ’ō’oti au i teie nei mau mea.</div><div class="francais">31 C’est pourquoi, moi, Néphi, pour être obéissant aux commandements du Seigneur, j’allai faire ces plaques sur lesquelles j’ai gravé ces choses-là.</div></div><div class="verse-container"><div class="tahitien">32 ’E ’ua ’ō’oti ihora vau i tei maita’i i te Atua ra. ’E mai te mea ē ’ua māuruuru tō’u ra mau ta’ata i te mau mea a te Atua ra, ’ua māuruuru ïa rātou i tā’u i ’ō’oti i ni’a iho i teie nei mau ’api.</div><div class="francais">32 Et j’ai gravé ce qui est agréable à Dieu. Et si mon peuple est content des choses de Dieu, il sera content de ce que j’ai gravé sur ces plaques.</div></div><div class="verse-container"><div class="tahitien">33 ’E mai te mea ē ’ua hina’aro tō’u ra mau ta’ata ’ia ’ite i te tahi atu ā mau tufa’a rahi nō ni’a i te ’ā’amu o tō’u ra mau ta’ata, e mea ti’a ïa ia rātou ’ia ’imi māite i te tahi atu o tā’u ra mau ’api.</div><div class="francais">33 Et si mon peuple désire connaître le récit plus détaillé de l’histoire de mon peuple, il doit sonder mes autres plaques.</div></div><div class="verse-container"><div class="tahitien">34 ’E ’ua ti’a roa ho’i iā’u ’ia parau ē, ’ua ma’iri e maha ’ahuru matahiti, ’e ’ua tupu tā mātou mau tama’ira’a ’e te mau mārōra’a i tō mātou mau taea’e.</div><div class="francais">34 Et il me suffit de dire que quarante années étaient passées, et que nous avions déjà eu des guerres et des querelles avec nos frères.</div></div>
        <div class="verse-container introduction"><div class="tahitien">Tē fa’ati’a ra Iakoba i te ’ā’amu o te ’āti Iuda : Te hōpoi-tītī-ra’a-hia i Babulonia ’e te fa’aho’ira’ahia mai ; te ’ohipa mo’a ’e te fa’asātaurora’ahia Tei Mo’a i ’Īserā’ela ; te tauturura’a i fāri’ihia nō ’ō mai i te mau ’Ētene ; ’e te fa’aho’ira’ahia mai te mau ’āti Iuda i te mau mahana hope’a ’a ti’aturi ai rātou i te Mesia. Fātata 559–545H.M.</div><div class="francais">Jacob passe en revue l’histoire juive : la captivité babylonienne et le retour, le ministère et la crucifixion du Saint d’Israël, l’aide reçue des Gentils et le rétablissement des Juifs dans les derniers jours, lorsqu’ils croiront au Messie. Vers 559–545 av. J.-C.</div></div>
        <nav class="chapter-nav">
            <a href="chapter_2_4.html">Chapitre précédent</a> | 
            <a href="chapter_2_6.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
