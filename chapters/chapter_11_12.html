
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 12</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 12</h2>
    <div class="verse-container"><div class="tahitien">41 Nō reira, ’a haere atu ’outou i teie feiā nei, ’e ’a fa’a’ite atu i te mau parau tā’u i parau a’enei, ē tae noa atu i te mau hope’a o te fenua.</div><div class="francais">41 C’est pourquoi, allez vers ce peuple et annoncez les paroles que j’ai dites, jusqu’aux extrémités de la terre.</div></div>
    <div class="verse-container"><div class="tahitien">1 ’E i muri a’era, ’ia oti a’era tā Iesu paraura’a atu i teie mau parau ia Nephi, ’e ’ia rātou ’o tei pi’ihia, (’e te rahira’a ta’ata i pi’ihia ’e tei fāri’i i te mana ’e te ha’amanara’a ’ia bāpetizo i te ta’ata, hō’ē ’ahuru ’e ma piti ïa) ’e inaha, ’ua fa’atoro atu ra ’oia i tōna rima i ni’a i te mau ta’ata, ’e ’ua parau atu ra ia rātou ma te reo pūai, i te nā-’ō-ra’a atu ē : E ao tō ’outou mai te mea e ha’apa’o ’outou i te mau parau a teie nei tino hō’ē ’ahuru ’e ma piti ’o tā’u i mā’iti mai rotopū mai ia ’outou nō te tāvini ia ’outou, ’e ’ia riro ’ei mau tāvini nō ’outou ; ’e ’ua hōro’a atu vau i te mana ia rātou ’ia bāpetizo ia ’outou i te pape ; ’e ’ia oti ’outou i te bāpetizohia i te pape, inaha, nā’u ïa ’outou e bāpetizo i te auahi ’e i te Vārua Maita’i ; nō reira e ao tō ’outou mai te mea e ti’aturi ’outou iā’u ’e ’ia bāpetizohia, i muri iho i tō ’outou hi’ora’a mai iā’u nei ’e te ’itera’a ho’i ē, tē vai mau nei au.</div><div class="francais">1 Et il arriva que lorsque Jésus eut dit ces paroles à Néphi et à ceux qui avaient été appelés (or, le nombre de ceux qui avaient été appelés et avaient reçu le pouvoir et l’autorité de baptiser était de douze ), voici, il étendit la main vers la multitude, et éleva la voix vers elle, disant : Bénis êtes-vous si vous prêtez attention aux paroles de ces douze que j’ai choisis parmi vous pour vous instruire et pour être vos serviteurs ; et je leur ai donné le pouvoir de vous baptiser d’eau ; et lorsque vous serez baptisés d’eau, voici, je vous baptiserai de feu et du Saint-Esprit ; c’est pourquoi, bénis êtes-vous, si vous croyez en moi et êtes baptisés, après m’avoir vu et avoir su que je suis.</div></div><div class="verse-container"><div class="tahitien">2 ’E teie fa’ahou ā, e maita’i atu ā tō rātou ’o tē ti’aturi mai i tā ’outou mau parau ’a fa’a’ite pāpū atu ai ’outou ē, ’ua ’ite mata ’outou iā’u, ’e ’ua ’ite ho’i ’outou ē, tē vai mau nei au. ’Oia ïa, e ao tō rātou ’o tē ti’aturi i tā ’outou mau parau, ’e ’o tē fa’aha’eha’a roa ia rātou ’e ’o tē bāpetizohia, nō te mea e fa’a’īhia rātou i te auahi ’e i te Vārua Maita’i, ’e e fāri’i i te ha’amatarara’a nō tā rātou ra mau hara.</div><div class="francais">2 Et en outre, plus bénis sont ceux qui croiront en vos paroles, parce que vous témoignerez que vous m’avez vu et que vous savez que je suis. Oui, bénis sont ceux qui croiront en vos paroles, et descendront dans les profondeurs de l’humilité, et seront baptisés, car ils seront visités de feu et du Saint-Esprit et recevront le pardon de leurs péchés.</div></div><div class="verse-container"><div class="tahitien">3 ’Oia ïa, e ao tō tei ha’eha’a te ’ā’au ’o tē haere mai iā’u nei, nō rātou ho’i te bāsileia o te ao ra.</div><div class="francais">3 Oui, bénis sont les pauvres en esprit qui viennent à moi, car le royaume des cieux est à eux.</div></div><div class="verse-container"><div class="tahitien">4 ’E teie fa’ahou ā, e ao tō tei ’oto, e tāmāhanahanahia ho’i rātou.</div><div class="francais">4 Et en outre, bénis sont tous ceux qui pleurent, car ils seront consolés.</div></div><div class="verse-container"><div class="tahitien">5 E ao tō tei marū, e riro ho’i ia rātou te fenua.</div><div class="francais">5 Et bénis sont ceux qui sont doux, car ils hériteront la terre .</div></div><div class="verse-container"><div class="tahitien">6 E ao tō tei hia’ai ’e tō tei poihā i te parauti’a, e fa’a’īhia ho’i rātou i te Vārua Maita’i.</div><div class="francais">6 Et bénis sont tous ceux qui ont faim et soif de justice, car ils seront remplis du Saint-Esprit.</div></div><div class="verse-container"><div class="tahitien">7 E ao tō tei aroha ia vetahi ’ē ra ; e aroha-ato’a-hia mai rātou.</div><div class="francais">7 Et bénis sont les miséricordieux, car ils obtiendront miséricorde.</div></div><div class="verse-container"><div class="tahitien">8 E ao tō tei mā te ’ā’au, e ’ite ho’i rātou i te Atua.</div><div class="francais">8 Et bénis sont tous ceux qui ont le cœur pur, car ils verront Dieu.</div></div><div class="verse-container"><div class="tahitien">9 E ao tō tei fa’atupu i te parau hau ra, e parauhia rātou ’ei mau tamari’i nā te Atua.</div><div class="francais">9 Et bénis sont tous ceux qui procurent la paix, car ils seront appelés enfants de Dieu.</div></div><div class="verse-container"><div class="tahitien">10 E ao tō tei hāmani-’ino-hia nō tō’u ra i’oa, nō rātou ho’i te bāsileia o te ao ra.</div><div class="francais">10 Et bénis sont tous ceux qui sont persécutés à cause de mon nom, car le royaume des cieux est à eux.</div></div><div class="verse-container"><div class="tahitien">11 E ao tō ’outou ’ia fa’a’ino mai, ’e ’ia hāmani ’ino mai, ’e ’ia pari ha’avare noa mai te ta’ata ia ’outou i te mau ’ino ato’a nō’u nei.</div><div class="francais">11 Et bénis serez-vous lorsqu’on vous outragera, qu’on vous persécutera et qu’on dira faussement de vous toute sorte de mal, à cause de moi.</div></div><div class="verse-container"><div class="tahitien">12 E ’oa’oa rahi ho’i ’outou, ’e e pōpou rahi ho’i ’outou ; e utu’a maita’i rahi ho’i tā ’outou i te ao ra ; i nā reira ho’i rātou i te hāmani ’ino i te mau peropheta nā mua ia ’outou.</div><div class="francais">12 Réjouissez-vous et soyez dans l’allégresse, parce que votre récompense sera grande dans les cieux ; car c’est ainsi qu’on persécuté les prophètes qui ont été avant vous.</div></div><div class="verse-container"><div class="tahitien">13 ’Oia mau, ’oia mau, tē parau atu nei au ia ’outou na, tē fa’ariro nei au ia ’outou ’ei miti nō te fenua nei ; ’āre’a ’ia mā’aro te miti ra, e aha ïa te mea e tāmitihia ai te fenua nei ? ’Ua riro ïa te miti i taua taime ra ’ei mea faufa’a ’ore, e fa’aru’ehia ïa, ’e e ta’ata’ahihia ïa e te ’āvae ta’ata.</div><div class="francais">13 En vérité, en vérité, je vous le dis, je vous donne d’être le sel de la terre. Mais si le sel perd sa saveur, avec quoi la terre sera-t-elle salée ? Le sel ne servira désormais qu’à être jeté dehors et foulé aux pieds par les hommes.</div></div><div class="verse-container"><div class="tahitien">14 ’Oia mau, ’oia mau, tē parau atu nei au ia ’outou na, tē fa’ariro nei au ia ’outou ’ei māramarama nō teie nei feiā. Te hō’ē ’oire i fa’ati’ahia i ni’a i te ’āivi ra, e’ita ïa e mo’e.</div><div class="francais">14 En vérité, en vérité, je vous le dis, je vous donne d’être la lumière de ce peuple. Une ville située sur une montagne ne peut être cachée.</div></div><div class="verse-container"><div class="tahitien">15 Inaha, e tūtu’i ānei te ta’ata nei i te lamepa ’a tu’u atu ai i raro a’e i te fāri’i ? ’Aita roa, i ni’a rā i te vaira’a, ’ia māramarama tō te fare pā’āto’a.</div><div class="francais">15 Voici, les hommes allument-ils une lampe et la mettent-ils sous le boisseau ? Non, mais on la met sur le chandelier, et elle éclaire tous ceux qui sont dans la maison.</div></div><div class="verse-container"><div class="tahitien">16 Nō reira, ’a vaiiho i tō ’outou māramarama ’ia ’ana’ana i mua i teie nei mau ta’ata, ’ia ’ite mai rātou i tā ’outou mau ’ohipa maita’i ’e ’ia fa’ahanahana atu i tō ’outou Metua i te ao ra.</div><div class="francais">16 C’est pourquoi, que votre lumière luise ainsi devant ce peuple, afin qu’il voie vos bonnes œuvres et glorifie votre Père qui est dans les cieux.</div></div><div class="verse-container"><div class="tahitien">17 ’Eiaha e mana’o ē ’ua haere mai au nō te fa’a’ore i te ture ’e te mau peropheta. ’Aore au i haere mai nō te fa’a’ore, nō te fa’ati’a rā.</div><div class="francais">17 Ne croyez pas que je sois venu pour abolir la loi ou les prophètes ; je suis venu non pour abolir, mais pour accomplir.</div></div><div class="verse-container"><div class="tahitien">18 Nō te mea ’oia mau tē parau atu nei au ia ’outou na, te hō’ē iota ’e te hō’ē vāhi iti o te ture nei, ’aita ïa i mou, ’ua hope roa rā i te tupu iā’u nei.</div><div class="francais">18 Car, je vous le dis en vérité, pas un seul iota, pas un seul trait de lettre n’est passé de la loi, mais en moi elle été toute accomplie.</div></div><div class="verse-container"><div class="tahitien">19 ’E inaha, ’ua hōro’a atu vau i te ture ’e te mau fa’auera’a a tō’u Metua ia ’outou na, ’ia ti’aturi mai ’outou iā’u nei, ’e ’ia tātarahapa ho’i ’outou i tā ’outou mau hara, ’e ’ia haere mai ho’i iā’u nei ma te ’ā’au ’oto ’e te vārua tātarahapa. Inaha, tei mua te mau fa’auera’a ia ’outou na, ’e ’ua fa’ati’ahia te ture.</div><div class="francais">19 Et voici, je vous ai donné la loi et les commandements de mon Père, afin que vous croyiez en moi, et que vous vous repentiez de vos péchés et veniez à moi, le cœur brisé et l’esprit contrit. Voici, vous avez les commandements devant vous, et la loi est accomplie.</div></div><div class="verse-container"><div class="tahitien">20 Nō reira, ’a haere mai ’outou iā’u nei, ’e ’ia fa’aorahia ’outou ; nō te mea ’oia mau tē parau atu nei ho’i au ia ’outou na, ’ia ’ore ’outou e ha’apa’o i tā’u ra mau fa’auera’a, ’o tā’u i fa’aue atu ia ’outou i teie taime, e ’ore roa ’outou e ō i te bāsileia o te ao ra.</div><div class="francais">20 C’est pourquoi, venez à moi et soyez sauvés ; car, en vérité, je vous dis qu’à moins de garder les commandements, ce que je vous donne maintenant, vous n’entrerez en aucun cas dans le royaume des cieux.</div></div><div class="verse-container"><div class="tahitien">21 ’Ua fa’aro’o ho’i ’outou ē i parauhia mai na e te feiā i tahito ra, ’e ’ua pāpa’i-ato’a-hia ho’i i mua ia ’outou ē, ’eiaha ’oe e taparahi i te ta’ata, ’e ’o ’oia ’o tē taparahi i te ta’ata ra, e au ïa iāna te ha’avāra’a a te Atua.</div><div class="francais">21 Vous avez entendu qu’il été dit aux anciens, et c’est aussi écrit devant vous : Tu ne tueras point ; celui qui tuera sera en danger du jugement de Dieu ;</div></div><div class="verse-container"><div class="tahitien">22 ’Āre’a rā tē parau atu nei au ia ’outou na, te ta’ata e riri noa atu i tōna ra taea’e, e au ato’a ïa iāna tāna ra ha’avāra’a. ’E ’o ’oia ’o tē parau atu i tōna taea’e ē, e Raka, e au ïa iāna te ha’avāra’a a te ’āpo’ora’a ; ’e ’o ’oia ’o tē parau atu ē, e ma’ama’a ’oe, e au ïa iāna te auahi nō hade.</div><div class="francais">22 mais moi, je vous dis que quiconque se met en colère contre son frère sera en danger de son jugement. Et que celui qui dira à son frère : Raca ! sera en danger du conseil ; et que celui qui lui dira : Insensé ! sera en danger du feu de l’enfer.</div></div><div class="verse-container"><div class="tahitien">23 Nō reira, mai te mea e haere mai ’oe iā’u nei, ’e ’aore rā e hina’aro ’oe i te haere mai iā’u nei, ’e ’ua ha’amana’o ihora ’oe i reira ē e hara tā tō ’oe taea’e ia ’oe na—</div><div class="francais">23 C’est pourquoi, si tu viens à moi, ou désires venir à moi, et que tu te souviennes que ton frère quelque chose contre toi,</div></div><div class="verse-container"><div class="tahitien">24 ’A haere atu i tō ’oe taea’e ’e ’a fa’a’āfaro nā mua ia ’oe ’e tō ’oe taea’e, ’e i muri iho ’a haere mai ai iā’u nei ma te ’ā’au hina’aro mau, ’e i reira vau e fāri’i ai ia ’oe.</div><div class="francais">24 va trouver ton frère, et réconcilie-toi d’abord avec ton frère, et ensuite viens à moi d’un cœur pleinement résolu, et je te recevrai.</div></div><div class="verse-container"><div class="tahitien">25 ’A fa’aau ’oi’oi i te parau i tō ’oe ’enemi ’a au ai ’oia ia ’oe na, ’o te roa’a ho’i ’oe iāna, ’e hurihia atu ra ’oe i roto i te fare tāpe’ara’a.</div><div class="francais">25 Accorde-toi promptement avec ton adversaire, pendant que tu es en chemin avec lui, de peur qu’à un moment donné il ne te saisisse, et que tu ne sois mis en prison.</div></div><div class="verse-container"><div class="tahitien">26 ’Oia mau, ’oia mau, tē parau atu nei au ia ’oe na, ’eiaha roa ’oe e haere mai i rāpae i taua vāhi ra ē tae roa atu ’ua pe’e ia ’oe te senine tā’āto’a. ’E ’a tāpe’ahia ai ’oe i roto i te fare tāpe’ara’a, ’ua ti’a ānei ia ’oe ’ia ’aufau i te hō’ē a’e senine ? ’Oia mau, ’oia mau, tē parau atu nei au ia ’oe na, ’Aita roa.</div><div class="francais">26 En vérité, en vérité, je te le dis, tu ne sortiras pas de là que tu n’aies payé jusqu’à la dernière sénine. Et pendant que tu es en prison, peux-tu payer ne fût-ce qu’une seule sénine ? En vérité, en vérité, je te dis que non.</div></div><div class="verse-container"><div class="tahitien">27 Inaha, i pāpa’ihia na e te feiā i tahito ra ē, ’eiaha ’oe e fa’aturi.</div><div class="francais">27 Voici, il est écrit par les anciens : Tu ne commettras point d’adultère .</div></div><div class="verse-container"><div class="tahitien">28 ’Āre’a rā tē parau atu nei au ia ’outou na, ’o ’oia ’o tē hi’o noa atu i te hō’ē vahine ma te fa’atupu i te hina’aro vi’ivi’i iāna ra, ’ua fa’aturi ïa i roto i tōna ihora ’ā’au.</div><div class="francais">28 Mais moi, je vous dis que quiconque regarde une femme pour la convoiter déjà commis l’adultère dans son cœur.</div></div><div class="verse-container"><div class="tahitien">29 Inaha, tē hōro’a atu nei au i te hō’ē fa’auera’a ia ’outou na, ’eiaha roa ’outou e fa’ati’a i te hō’ē o teie mau mea ’ia ō mai i roto i tō ’outou nā ’ā’au.</div><div class="francais">29 Voici, je vous donne le commandement de ne permettre à aucune de ces choses d’entrer dans votre cœur ;</div></div><div class="verse-container"><div class="tahitien">30 ’E mea maita’i a’e ho’i ’ia ha’apae ’outou i teie mau mea, ’e ’ia nā reira ’outou ra, tē rave ra ïa ’outou i tō ’outou sātauro, ’ia ’ore ’outou ’ia hurihia atu i roto ia hade.</div><div class="francais">30 car il vaut mieux que vous vous refusiez ces choses et vous chargiez en cela de votre croix, que d’être jetés en enfer.</div></div><div class="verse-container"><div class="tahitien">31 I pāpa’ihia na ho’i ē, ’o ’oia ’o tē ha’apae i tāna vahine, ’ia hōro’a atu ’oia i te parau pāpa’ihia nō te fa’ata’a-’ē-ra’a iāna ra e ti’a ai.</div><div class="francais">31 Il été écrit que celui qui répudie sa femme lui donne une lettre de divorce .</div></div><div class="verse-container"><div class="tahitien">32 ’Oia mau, ’oia mau, tē parau atu nei au ia ’outou na, ’o ’oia ’o tē ha’apae i tāna vahine e ’ere i tō te poreneia, ’ua fa’ariro ïa ’oia iāna ’ei vahine fa’aturi ; ’e ’o ’oia ’o tē fa’aipoipo i taua vahine ra i fa’ata’a-’ē-hia ’ua fa’aturi ato’a ïa.</div><div class="francais">32 En vérité, en vérité, je vous dis que quiconque répudie sa femme, sauf pour cause d’infidélité, l’expose à devenir adultère ; et que celui qui épouse une femme répudiée commet un adultère.</div></div><div class="verse-container"><div class="tahitien">33 ’E i pāpa’i-fa’ahou-hia na ho’i ē, ’eiaha roa ’oe e tapu ha’avare, e fa’atupu rā ’oe i tā ’oe mau tapura’a i te Fatu ra.</div><div class="francais">33 Il est encore écrit : Tu ne te parjureras point, mais tu t’acquitteras envers le Seigneur de ce que tu as déclaré par serment .</div></div><div class="verse-container"><div class="tahitien">34 ’Āre’a rā ’oia mau, ’oia mau, tē parau atu nei au ia ’outou na, ’eiaha roa e tapu ; ’eiaha i mua i te ra’i ra, ’o tō te Atua ïa terōno.</div><div class="francais">34 Mais en vérité, en vérité, je vous le dis, ne jurez aucunement, ni par le ciel, parce que c’est le trône de Dieu ;</div></div><div class="verse-container"><div class="tahitien">35 ’Eiaha ato’a i te fenua, ’o tōna ïa ta’ahira’a ’āvae.</div><div class="francais">35 ni par la terre, parce que c’est son marchepied ;</div></div><div class="verse-container"><div class="tahitien">36 ’Eiaha ato’a ’oe e tapu i tō ’oe iho upo’o, nō te mea e’ita e ti’a ia ’oe ’ia fa’a’ereere ’e ’aore rā ia fa’ateatea i te hō’ē io rouru.</div><div class="francais">36 tu ne jureras pas non plus par ta tête, car tu ne peux rendre blanc ou noir un seul cheveu ;</div></div><div class="verse-container"><div class="tahitien">37 ’Ia riro rā tā ’outou parau nō te ’oia ’ei ’oia, ’e te ’aita roa ’ei ’aita roa ; ’e ’ia hau atu ā te mau parau ra, nō roto ïa i te ’ino.</div><div class="francais">37 mais que votre parole soit oui, oui, non, non ; car tout ce qu’on ajoute est mal.</div></div><div class="verse-container"><div class="tahitien">38 ’E inaha, i pāpa’ihia na ho’i ē, e mata ra, ’ei mata ïa te utu’a, e niho ra, ’ei niho ïa te utu’a.</div><div class="francais">38 Et voici, il est écrit : œil pour œil, et dent pour dent.</div></div><div class="verse-container"><div class="tahitien">39 ’Āre’a rā tē parau atu nei au ia ’outou na, ’eiaha ’outou e tāho’o i te ’ino nō te ’ino, ’āre’a rā ’ia tūpa’i mai te hō’ē ta’ata i tō ’oe pāpāri’a ’atau, ’a fāriu ato’a atu i te tahi.</div><div class="francais">39 Mais moi, je vous dis de ne pas résister au méchant. Si quelqu’un te frappe sur la joue droite, présente-lui aussi l’autre.</div></div><div class="verse-container"><div class="tahitien">40 ’E ’ia horo te hō’ē ta’ata ia ’oe i te ture ’e ’a rave atu ai i tō ’oe ’ahu ’ō’omo ra, ’a tu’u ato’a atu i tō ’oe perēue.</div><div class="francais">40 Et si quelqu’un veut plaider contre toi, et prendre ta tunique, laisse-lui encore ton manteau.</div></div><div class="verse-container"><div class="tahitien">41 ’E ’ia fa’aue mai te hō’ē ta’ata ia ’oe ’ia haere nō te hō’ē maile, ’a haere ato’a ’ōrua ’e ’ia piti noa atu.</div><div class="francais">41 Et si quelqu’un te force à faire un mille, fais-en deux avec lui.</div></div><div class="verse-container"><div class="tahitien">42 ’A hōro’a atu iāna ’o tei ani mai ia ’oe ra, ’e iāna ’o tei tīpe’e mai ia ’oe ra ’eiaha roa ïa ’oe e fāriu ’ē atu.</div><div class="francais">42 Donne à celui qui te demande, et ne te détourne pas de celui qui veut emprunter de toi.</div></div><div class="verse-container"><div class="tahitien">43 ’E inaha, i pāpa’i-ato’a-hia na ho’i ē, e here atu ’oe i tō ’oe ta’ata tupu, ’e e riri atu i tō ’oe ’enemi.</div><div class="francais">43 Et voici, il est aussi écrit que tu aimeras ton prochain, et que tu haïras ton ennemi.</div></div><div class="verse-container"><div class="tahitien">44 Inaha rā tē parau atu nei au ia ’outou na, ’a here atu i tō ’outou mau ’enemi ; ’a ha’amaita’i atu ia rātou ’o tei tuhi mai ia ’outou, ’a hāmani maita’i atu ia rātou ’o tei riri mai ia ’outou, ’e ’a pure atu nō rātou ’o tei parau ’ino mai ’e ’o tei hāmani ’ino mai ia ’outou.</div><div class="francais">44 Mais voici, je vous le dis : Aimez vos ennemis, bénissez ceux qui vous maudissent, faites du bien à ceux qui vous haïssent, et priez pour ceux qui vous maltraitent et vous persécutent,</div></div><div class="verse-container"><div class="tahitien">45 ’Ia riro ’outou ’ei mau tamari’i nā tō ’outou Metua i te ao ra ; tē fa’ahiti mai nei ho’i ’oia i tāna mahana i ni’a i te ’ino ’e te maita’i.</div><div class="francais">45 afin que vous soyez fils de votre Père qui est dans les cieux ; car il fait lever son soleil sur les méchants et sur les bons.</div></div><div class="verse-container"><div class="tahitien">46 Nō reira, taua mau mea ra i parauhia mai e te feiā tahito ra, ’o tei vai na i raro a’e i te ture, ’ua fa’ati’ahia ïa.</div><div class="francais">46 C’est pourquoi, les choses anciennes, qui étaient sous la loi, sont toutes accomplies en moi.</div></div><div class="verse-container"><div class="tahitien">47 ’Ua fa’a’orehia te mau mea tahito ra, ’e ’ua riro te mau mea ato’a ’ei mea ’āpī.</div><div class="francais">47 Les choses anciennes ont pris fin, et toutes choses sont devenues nouvelles.</div></div><div class="verse-container"><div class="tahitien">48 Nō reira, tē hina’aro nei au ’ia maita’i roa ’outou mai iā’u nei ’e tō ’outou Metua i te ao ra e maita’i roa ra.</div><div class="francais">48 C’est pourquoi, je voudrais que vous soyez parfaits tout comme moi, ou comme votre Père qui est dans les cieux est parfait.</div></div>
    <div class="verse-container introduction"><div class="tahitien">Tē ha’api’i ra Iesu i te mau ’āti Nephi i te pure a te Fatu—E mea ti’a roa ia rātou ’ia ha’aputu i te tao’a nā rātou i te ao ra—’Ua fa’auehia nā pipi e ’ahuru ’e ma piti ’eiaha e feruri nō ni’a i te mau mea tāhuti i roto i tā rātou ’ohipa—’A fa’aau i teMataio 6. Fātata 34M.M.</div><div class="francais">Jésus enseigne aux Néphites à prier — Ils doivent s’amasser des trésors dans le ciel — Les douze disciples reçoivent le commandement de ne pas s’inquiéter des choses temporelles pendant leur ministère — Comparez avec Matthieu . Vers 34 apr. J.-C.</div></div>
    <p>
        <a href="chapter_11_11.html">Chapitre précédent</a> | 
        <a href="chapter_11_13.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
