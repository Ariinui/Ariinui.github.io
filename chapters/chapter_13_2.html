
<!DOCTYPE html>
<html lang="fr">
<head>
    <meta charset="UTF-8">
    <title>Morm Chapitre 2</title>
    <link rel="stylesheet" href="../styles.css">
</head>
<body>
    <h1>Morm</h1>
    <h2>Morm Chapitre 2</h2>
    <div class="verse-container"><div class="tahitien">19 ’E i muri a’era, ’ua tupu a’era te mau ’ohipa tahutahu, te mau ’ohipa diabolo, ’e te mau ’ohipa hi’ohi’o ; ’e ’ua tae mai ra te mana o taua vārua ’ino ra i ni’a i te fenua tā’āto’a, ’e ’ua tupu mau atu ra te mau parau ato’a a Abinadi, ’e tā Samuela te ’āti Lamana ato’a.</div><div class="francais">19 Et il arriva qu’il eut des sorcelleries, et des sortilèges, et de la magie ; et le pouvoir du Malin agit sur toute la surface du pays au point d’accomplir toutes les paroles d’Abinadi et aussi de Samuel, le Lamanite.</div></div>
    <div class="verse-container"><div class="tahitien">1 ’E i muri a’era, i taua iho matahiti ra, ’ua tupu te ’arora’a i rotopū i te mau ’āti Nephi ’e te mau ’āti Lamana. ’E noa atu ā ïa tō’u nei ’āpī, e tino huru rahi rā to’u ; nō reira ’ua mā’iti te mau ta’ata o Nephi iā’u ’ia riro ’ei ta’ata fa’atere nō rātou, ’e ’aore rā ’ei ta’ata fa’atere nō tō rātou mau nu’u fa’ehau.</div><div class="francais">1 Et il arriva que, cette même année, la guerre éclata de nouveau entre les Néphites et les Lamanites. Et moi, malgré que je fusse jeune, j’étais d’une haute stature ; c’est pourquoi, le peuple de Néphi me nomma pour être son chef, ou le chef de ses armées.</div></div><div class="verse-container"><div class="tahitien">2 Nō reira, i muri a’era, i te ’ahuru ’e ma ono o tō’u matahiti ’ua haere atu vau ’ei ra’atira nō te hō’ē nu’u fa’ehau o te mau ’āti Nephi, nō te ’aro atu i te mau ’āti Lamana ; nō reira ’ua ma’iri ihora te toru hānere e piti ’ahuru ’e ma ono o te matahiti.</div><div class="francais">2 C’est ainsi qu’il arriva que, dans ma seizième année, j’allai à la tête d’une armée de Néphites contre les Lamanites ; et trois cent vingt-six ans étaient passés.</div></div><div class="verse-container"><div class="tahitien">3 ’E i muri a’era, i te toru hānere e piti ’ahuru ’e ma hitu o te matahiti, ’ua haere mai ra te mau ’āti Lamana e ’aro ia mātou ma te pūai rahi, ’e nō reira ho’i ’ua fa’ari’ari’a rātou i tō’u ra mau nu’u fa’ehau ; nō reira ’aita a’era rātou i ’aro atu ; ’e ’ua ha’amata ihora rātou i te ’ōtohe atu i te mau fenua i te pae apato’erau ra.</div><div class="francais">3 Et il arriva que la trois cent vingt-septième année, les Lamanites tombèrent sur nous avec une puissance extrêmement grande, de sorte qu’ils effrayèrent mes armées ; c’est pourquoi, elles ne voulurent pas se battre et elles commencèrent à se retirer vers les régions du nord.</div></div><div class="verse-container"><div class="tahitien">4 ’E i muri a’era, ’ua tae atu ra mātou i te ’oire ra nō Anagola, ’e ’ua rave mai mātou i taua ’oire ra, ’e ’ua fa’aineine ihora ’ia pāruru atu ia mātou iho i te mau ’āti Lamana. ’E i muri a’era, ’ua ha’apa’ari a’era mātou i te ’oire ma tō mātou pūai ato’a ; ’e noa atu ā te rahi o tā mātou mau pā ’ua tae mai iho ā te mau ’āti Lamana nō te ’aro mai ia mātou, ’e ’ua tīahi ia mātou i rāpae i te ’oire.</div><div class="francais">4 Et il arriva que nous arrivâmes à la ville d’Angola, et nous prîmes possession de la ville et fîmes des préparatifs pour nous défendre contre les Lamanites. Et il arriva que nous fortifiâmes la ville de toutes nos forces ; mais malgré toutes nos fortifications, les Lamanites tombèrent sur nous et nous chassèrent de la ville.</div></div><div class="verse-container"><div class="tahitien">5 ’E ’ua tīahi ato’a rātou ia mātou i rāpae i te fenua ra nō Davida.</div><div class="francais">5 Et ils nous chassèrent aussi du pays de David.</div></div><div class="verse-container"><div class="tahitien">6 ’E ’ua haere atu ra mātou e tae atu ra i te fenua ra nō Iosua, i te hiti i te pae tō’o’a o te rā nā te pae tahatai ra.</div><div class="francais">6 Et nous marchâmes et arrivâmes au pays de Josué, qui était dans les régions frontières, à l’ouest, près du bord de la mer.</div></div><div class="verse-container"><div class="tahitien">7 ’E i muri a’era, ’ua ha’aputuputu ’oi’oi ihora mātou i tō mātou mau ta’ata, ’ia ti’a ia mātou ’ia tāhō’ē mai ia rātou i te vāhi hō’ē.</div><div class="francais">7 Et il arriva que nous rassemblâmes notre peuple aussi vite que possible, afin de le réunir en un seul corps.</div></div><div class="verse-container"><div class="tahitien">8 Inaha rā, ’ua ’ī roa te fenua i te mau ta’ata ’eiā haru ’e i te mau ’āti Lamana ; ’e noa atu ā te ha’amoura’a rahi i tae mai i ni’a i tō’u ra mau ta’ata, ’aita roa rātou i tātarahapa i tā rātou mau ’ohipa ’ī’ino ; nō reira ’ua tupu te ha’amani’ira’a toto ’e te taparahira’a ta’ata i ni’a i te fenua ē ’ati noa a’e, i rotopū i te mau ’āti Nephi ’e i rotopū ato’a i te mau ’āti Lamana ; ’e ’ua tupu noa atu ra te ’ōrurera’a hau i ni’a i te fenua ē ’ati noa a’e.</div><div class="francais">8 Mais voici, le pays était rempli de brigands et de Lamanites ; et malgré la grande destruction qui était suspendue au-dessus de mon peuple, il ne se repentait pas de ses mauvaises actions ; c’est pourquoi le sang et le carnage se répandirent sur toute la surface du pays, tant de la part des Néphites que de la part des Lamanites ; et ce fut une révolution complète sur toute la surface du pays.</div></div><div class="verse-container"><div class="tahitien">9 ’E i teienei, e ari’i tō te mau ’āti Lamana, ’e ’o Aarona tōna i’oa ; ’e ’ua haere mai ’oia ’e tōna nu’u fa’ehau e maha ’ahuru ’e ma maha tauatini ta’ata nō te ’aro ia mātou. ’E inaha, ’ua ’aro atu vau iāna i tō’u mau ta’ata e maha ’ahuru ’e ma piti tauatini ta’ata. ’E i muri a’era, ’ua pau ihora ’oia iā’u ’e i tō’u ra nu’u fa’ehau, ’e ’ua horo ’ē atu ra ’oia mai mua atu iā’u. ’E inaha, ’ua tupu teie mau mea ato’a, ’e ’ua hope ihora te toru hānere ’e toru ’ahuru o te matahiti.</div><div class="francais">9 Et maintenant, les Lamanites avaient un roi, et son nom était Aaron ; et il vint contre nous avec une armée de quarante-quatre mille. Et voici, je lui résistai avec quarante-deux mille. Et il arriva que je le battis avec mon armée, de sorte qu’il s’enfuit devant moi. Et voici, tout cela se fit, et trois cent trente années étaient passées.</div></div><div class="verse-container"><div class="tahitien">10 ’E i muri a’era, ’ua ha’amata ihora te mau ’āti Nephi i te tātarahapa i tā rātou mau ’ohipa ’ī’ino, ’e ’ua ha’amata ihora i te amuamu rahi mai tei tohuhia e te peropheta ra ’e Samuela ; inaha ho’i, ’aita i ti’a i te hō’ē ta’ata ’ia tāpe’a noa i tāna ihora, nō te mea tē vai ra te feiā ’eiā, ’e te feiā ’eiā haru, ’e te feiā taparahi ta’ata, ’e te ’ohipa tahutahu, ’e te ’ohipa diabolo i ni’a i te fenua.</div><div class="francais">10 Et il arriva que les Néphites commencèrent à se repentir de leur iniquité et commencèrent à crier comme l’avait prophétisé Samuel, le prophète ; car voici, nul ne pouvait garder ce qui était à lui, à cause des voleurs, et des brigands, et des assassins, et de la magie, et des sortilèges qui étaient dans le pays.</div></div><div class="verse-container"><div class="tahitien">11 ’Oia ïa ’ua tupu ihora te ’oto ’e te autā i ni’a i te fenua ē ’ati noa a’e nō taua mau mea nei, ’e i rotopū iho ā rā i te mau ’āti Nephi.</div><div class="francais">11 Ainsi, il commença à avoir un deuil et une lamentation dans tout le pays à cause de ces choses, et plus spécialement parmi le peuple de Néphi.</div></div><div class="verse-container"><div class="tahitien">12 ’E i muri a’era, ’ia ’ite a’era vau, ’o Moromona, i tō rātou autā ’e tō rātou ’oto ’e te māuiui i mua i te Fatu, ’ua ha’amata ihora tō’u ’ā’au i te ’oa’oa i roto iā’u, nō te ’itera’a i te aroha ’e te fa’a’oroma’i o te Fatu, nō reira ’ua mana’o ihora vau ē, e riro ’oia i te aroha atu ia rātou, ’ia ti’a ia rātou ’ia riro fa’ahou ’ei feiā parauti’a.</div><div class="francais">12 Et il arriva que lorsque moi, Mormon, je vis leurs lamentations, et leur deuil, et leur tristesse devant le Seigneur, mon cœur commença à se réjouir au-dedans de moi, connaissant la miséricorde et la longanimité du Seigneur, et pensant, par conséquent, qu’il serait miséricordieux envers eux, de sorte qu’ils redeviendraient un peuple juste.</div></div><div class="verse-container"><div class="tahitien">13 Inaha rā, e mea faufa’a ’ore taua ’oa’oa nō’u ra, ’aita ho’i tō rātou māuiui i fa’atupu i te tātarahapa nō te maita’i o te Atua ; nō te māuiui rā i fāri’ihia e te feiā i ’anatemahia, nō te mea ’aita roa te Fatu e fa’ati’a ia rātou ’ia ’oa’oa i roto i te hara.</div><div class="francais">13 Mais voici, cette joie, qui était la mienne, fut vaine, car leur tristesse ne les portait pas au repentir, à cause de la bonté de Dieu ; mais c’était plutôt la tristesse des damnés, parce que le Seigneur n’allait plus leur permettre de trouver du bonheur dans le péché.</div></div><div class="verse-container"><div class="tahitien">14 ’E ’aita ho’i rātou i haere ia Iesu ma te ’ā’au ’oto ’e te vārua tātarahapa, ’āre’a rā ’ua fa’a’ino rātou i te Atua, ma te hina’aro ’ia pohe. Noa atu i te reira ’ua ’aro atu rātou ma te fa’a’ohipa i tā rātou ’o’e nō te pāruru i tō rātou ora.</div><div class="francais">14 Et ils ne venaient pas à Jésus, le cœur brisé et l’esprit contrit, mais ils maudissaient Dieu et souhaitaient mourir. Néanmoins, ils se battaient avec l’épée pour défendre leur vie.</div></div><div class="verse-container"><div class="tahitien">15 ’E i muri a’era, ’ua ho’i fa’ahou mai ra tō’u ’oto iā’u, ’e ’ua ’ite atu ra vau ē ’ua ma’iri te mahana nō te maita’i ia rātou, i tō te pae tino ’e tō te pae vārua ato’a ho’i ; ’e ’ua ’ite atu ho’i au ia rātou e rave rahi tauatini ’o tei taparahihia ’e ’ua ma’iri i raro ’a pāto’i atu ai rātou i tō rātou Atua, ’e ’ua ha’apu’ehia te reira mai te para i ni’a i te fenua. ’E i reira ’ua ma’iri ihora te toru hānere ’e maha ’ahuru ’e ma maha o te matahiti.</div><div class="francais">15 Et il arriva que la tristesse s’empara de nouveau de moi, et je vis que le jour de grâce était passé pour eux, à la fois temporellement et spirituellement ; car j’en voyais des milliers abattus, en rébellion ouverte contre leur Dieu et entassés comme du fumier sur la surface du pays. Et ainsi, trois cent quarante-quatre années étaient passées.</div></div><div class="verse-container"><div class="tahitien">16 ’E i muri a’era, i te toru hānere ’e maha ’ahuru ’e ma pae o te matahiti ’ua horo atu ra te mau ’āti Nephi mai mua atu i te mau ’āti Lamana, ’e ’ua tāpapahia atu rātou ē tae roa atu ’ua tae rātou i te fenua ra nō Iasona, ’aita a’era i ti’a ’ia tāpe’a i tō rātou horora’a.</div><div class="francais">16 Et il arriva que la trois cent quarante-cinquième année, les Néphites commencèrent à fuir devant les Lamanites ; et ils furent poursuivis jusqu’à ce qu’ils arrivent au pays de Jashon, avant qu’il soit possible de les arrêter dans leur retraite.</div></div><div class="verse-container"><div class="tahitien">17 ’E i teienei, e mea fātata te ’oire ra nō Iasona i te fenua tā Amarona i huna i te mau pāpa’a parau i te Fatu ra, ’ia ’ore te reira ’ia ha’amouhia. ’E inaha, ’ua haere atu vau ’ia au i te parau a Amarona, ’e ’ua rave atu i te mau ’api a Nephi, ’e ’ua pāpa’i ihora i te hō’ē pāpa’a parau mai te au i te mau parau a Amarona.</div><div class="francais">17 Et maintenant, la ville de Jashon était près du pays où Ammaron avait déposé les annales pour le Seigneur, afin qu’elles ne fussent pas détruites. Et voici, j’étais allé, selon la parole d’Ammaron, prendre les plaques de Néphi, et je fis des annales, selon les paroles d’Ammaron.</div></div><div class="verse-container"><div class="tahitien">18 ’E i ni’a iho i te mau ’api a Nephi ’ua pāpa’i au i te tā’āto’ara’a o te ’ā’amu nō te mau ’ohipa ’ī’ino ato’a ’e te mau ’ohipa vi’ivi’i ato’a ; ’āre’a rā i ni’a iho i teie mau ’api ’aita vau i pāpa’i i te tā’āto’ara’a o te ’ā’amu nō tā rātou mau ’ohipa ’ī’ino ’e nō tā rātou mau ’ohipa vi’ivi’i, inaha ho’i, ’ua vai tāmau noa taua mau ’ohipa ’ī’ino ra ’e taua mau ’ohipa vi’ivi’i ra i mua i tō’u mata mai te tau mai au i ’ite ai i te mau haere’a o te ta’ata nei.</div><div class="francais">18 Et sur les plaques de Néphi, je fis le récit complet de toute la méchanceté et de toutes les abominations ; mais sur ces plaques, je m’abstins de faire le récit complet de leur méchanceté et de leurs abominations, car voici, une scène continuelle de méchanceté et d’abominations est devant mes yeux depuis que je suis à même de contempler les voies de l’homme.</div></div><div class="verse-container"><div class="tahitien">19 ’E ’auē ho’i au nei ē, nō tā rātou mau ’ohipa ’ī’ino ; ’ua ’ī roa ho’i tō’u nei ’ā’au i te ’oto nō tā rātou mau ’ohipa ’ī’ino, i te mau mahana ato’a nō tō’u nei orara’a ; ’āre’a rā ’ua ’ite pāpū vau ē, e fa’ateiteihia vau i te mahana hope’a ra.</div><div class="francais">19 Et malheur à moi à cause de leur méchanceté ; car, toute ma vie, mon cœur été rempli de tristesse à cause de leur méchanceté ; néanmoins, je sais que je serai élevé au dernier jour.</div></div><div class="verse-container"><div class="tahitien">20 ’E i muri a’era, i taua iho matahiti nei, ’ua a’ua’u-fa’ahou-hia ’e ’ua tīahi-fa’ahou-hia te mau ’āti Nephi. ’E i muri a’era, ’ua tīahihia mātou ē tae roa ’ua tae atu mātou i te pae apato’erau, i te fenua i parauhia ra o Sema.</div><div class="francais">20 Et il arriva que cette année-là, le peuple de Néphi fut de nouveau traqué et chassé. Et il arriva que nous fûmes chassés jusqu’à ce que nous fussions arrivés dans la direction du nord au pays qui était appelé Sem.</div></div><div class="verse-container"><div class="tahitien">21 ’E i muri a’era, ’ua patu ha’apa’ari ihora mātou i te ’oire ra nō Sema, ’e ’ua ha’aputuputu mai ra mātou i tō mātou mau ta’ata mai te au i te vāhi e ti’a ’ia nā reira, penei a’e ’o te fa’aora mātou ia rātou ’ia ’ore ’ia ha’amouhia.</div><div class="francais">21 Et il arriva que nous fortifiâmes la ville de Sem et nous rassemblâmes notre peuple autant qu’il était possible, afin de pouvoir peut-être le sauver de la destruction.</div></div><div class="verse-container"><div class="tahitien">22 ’E i muri a’era, i te toru hānere ’e maha ’ahuru ’e ma ono o te matahiti, ’ua haere fa’ahou mai ra rātou e ’aro ia mātou.</div><div class="francais">22 Et il arriva que la trois cent quarante-sixième année, ils nous attaquèrent de nouveau.</div></div><div class="verse-container"><div class="tahitien">23 ’E i muri a’era, ’ua parau atu ra vau i tō’u mau ta’ata, ’e ’ua fa’aitoito ho’i au ia rātou ma te pūai rahi, ’ia ti’a atu rātou ma te mata’u ’ore i mua i te mau ’āti Lamana ’e ’ia ’aro atu nō tā rātou mau vahine, ’e tā rātou mau tamari’i, ’e tō rātou mau fare, ’e tō rātou mau ’utuāfare.</div><div class="francais">23 Et il arriva que je parlai à mon peuple et l’exhortai, avec une grande énergie, à résister hardiment devant les Lamanites et à se battre pour ses femmes, et ses enfants, et ses maisons, et ses foyers.</div></div><div class="verse-container"><div class="tahitien">24 ’E ’ua fa’aitoito pūai ho’i tā’u ra mau parau ia rātou, ’e nō reira ho’i ’aita rātou i horo ’ē atu mai mua atu i te mau ’āti Lamana, ’āre’a rā ’ua ti’a atu rātou ma te mata’u ’ore nō te ’aro atu ia rātou.</div><div class="francais">24 Et mes paroles l’excitèrent quelque peu à la vigueur, de sorte qu’il ne prit pas la fuite devant les Lamanites, mais leur résista avec hardiesse.</div></div><div class="verse-container"><div class="tahitien">25 ’E i muri a’era, ’ua ’aro atu ra tō mātou nu’u fa’ehau, e toru ’ahuru tauatini ta’ata, i te nu’u fa’ehau e pae ’ahuru tauatini ta’ata. ’E i muri a’era, ’ua ti’a atu mātou i mua ia rātou ma te ’aro pūai ’e ’ua horo atu rātou mai mua atu ia mātou.</div><div class="francais">25 Et il arriva que nous combattîmes avec une armée de trente mille contre une armée de cinquante mille. Et il arriva que nous leur résistâmes avec une telle fermeté qu’ils s’enfuirent devant nous.</div></div><div class="verse-container"><div class="tahitien">26 ’E i muri a’era, i tō rātou horora’a atu, ’ua tāpapa atu ra mātou ia rātou ’e tō mātou mau nu’u fa’ehau, ’e ’ua ’aro fa’ahou atu ra ia rātou, ’e ’ua pau rātou ; ’aita rā te pūai o te Fatu i vai i rotopū ia mātou ; ’oia ïa, ’ua vaiiho-noa-hia mātou ’ia fa’a’ohipa i tō mātou iho pūai, ’e ’aita te Vārua o te Fatu i pīha’i iho ia mātou ; nō reira, ’ua paruparu mātou mai tō mātou mau taea’e te huru.</div><div class="francais">26 Et il arriva que lorsqu’ils eurent fui, nous les poursuivîmes avec nos armées, et les rencontrâmes de nouveau, et les battîmes ; néanmoins, la force du Seigneur n’était pas avec nous ; oui, nous étions livrés à nous-mêmes, de sorte que l’Esprit du Seigneur ne demeurait pas en nous ; c’est pourquoi nous étions devenus faibles comme nos frères.</div></div><div class="verse-container"><div class="tahitien">27 ’E ’ua ’oto tō’u ’ā’au nō teie ’ati rahi o tō’u ra mau ta’ata, nō tā rātou mau ’ohipa ’ī’ino ’e tā rātou mau ’ohipa vi’ivi’i. Inaha rā, ’ua haere atu mātou e ’aro i te mau ’āti Lamana ’e te feiā ’eiā haru o Gadianetona, ē tae roa atu ’ua roa’a fa’ahou mai ia mātou tō mātou mau fenua ’āi’a.</div><div class="francais">27 Et mon cœur était attristé à cause de cette grande calamité qui était celle de mon peuple, à cause de sa méchanceté et de ses abominations. Mais voici, nous marchâmes sur les Lamanites et les brigands de Gadianton, jusqu’à ce que nous eussions de nouveau pris possession des pays de notre héritage.</div></div><div class="verse-container"><div class="tahitien">28 ’E ’ua ma’iri ihora te toru hānere ’e maha ’ahuru ’e ma iva o te matahiti. ’E i te toru hānere ’e pae ’ahuru o te matahiti, ’ua fa’aau mātou i te parau i te mau ’āti Lamana ’e te feiā ’eiā haru o Gadianetona, ’e nā roto i te reira ’ua tātufa’ahia tō mātou mau fenua ’āi’a.</div><div class="francais">28 Et la trois cent quarante-neuvième année était passée. Et la trois cent cinquantième année, nous conclûmes, avec les Lamanites et les brigands de Gadianton, un traité par lequel nous divisâmes les pays de notre héritage.</div></div><div class="verse-container"><div class="tahitien">29 ’E ’ua hōro’a mai te mau ’āti Lamana i te fenua i te pae apato’erau nō mātou, ’oia ïa, ē tae atu ai i te fenua ’oa’oa e haere ti’a atu ai i te fenua i te pae apato’a. ’E ’ua hōro’a atu mātou i te fenua tā’āto’a i te pae apato’a nō te mau ’āti Lamana.</div><div class="francais">29 Et les Lamanites nous donnèrent le pays situé du côté du nord, oui, jusqu’au passage étroit qui menait au pays situé du côté du sud. Et nous donnâmes aux Lamanites tout le pays situé du côté du sud.</div></div>
    <div class="verse-container introduction"><div class="tahitien">’Ua a’o atu Moromona i te parau nō te tātarahapa i te mau ’āti Nephi—’Ua upo’oti’a rahi rātou ’e ’ua fa’ateitei nō tō rātou iho pūai—’Ua pāto’i Moromona ’ia arata’i ia rātou, ’e ’ua faufa’a ’ore tāna mau pure nō rātou—Te tītau nei te Buka a Moromona i te mau ’ōpū hō’ē ’ahuru ’e ma piti nō ’Īserā’ela ’ia ti’aturi i te ’evanelia. Fātata 360–362M.M.</div><div class="francais">Mormon appelle les Néphites au repentir — Ils remportent une grande victoire et se glorifient de leur force — Mormon refuse de les diriger, et les prières qu’il fait pour eux sont dépourvues de foi — Le Livre de Mormon invite les douze tribus d’Israël à croire en l’Évangile. Vers 360–362 apr. J.-C.</div></div>
    <p>
        <a href="chapter_13_1.html">Chapitre précédent</a> | 
        <a href="chapter_13_3.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
