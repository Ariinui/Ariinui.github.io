
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 11</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>Alma</h1>
        <h2>Alma Chapitre 11</h2>
        <div class="verse-container"><div class="tahitien">1 I teienei, tei roto i te ture a Mosia te parau ē, e mea ti’a roa i te mau ta’ata ato’a i mā’itihia ’ei ha’avā nō te ture, ’oia ho’i te mau ta’ata i fa’ata’ahia ’ei mau ha’avā, ’ia ’aufauhia mai te au i te taime tā rātou i fa’a’ohipa nō te ha’avā i te mau ta’ata i arata’ihia i mua ia rātou ’ia ha’avāhia.</div><div class="francais">1 Or, il était mis dans la loi de Mosiah que tout homme qui était juge de la loi, ou ceux qui étaient désignés pour être juges, devaient recevoir un salaire selon le temps pendant lequel ils travaillaient pour juger ceux qui étaient amenés devant eux pour être jugés.</div></div><div class="verse-container"><div class="tahitien">2 I teienei, mai te mea e ’aitārahu te hō’ē ta’ata i te tahi atu, ’e ’aita ’oia i ’aufau i tāna tārahu, ’ua parihia ïa ’oia i mua i te ha’avā ; ’e nā te ha’avā e fa’ati’a i te ture, ’e nāna e tono atu i te mau ta’ata tōro’a ’ia ’āfa’i mai i taua ta’ata ra i mua iāna ; ’e nāna e ha’avā i taua ta’ata ra mai te au i te ture ’e te mau parau i fa’a’itehia iāna ra, ’e nō reira ’ua tītauhia ’oia ’ia ’aufau i tāna tārahu e ti’a ai, ’e ’aore rā e rave-’ē-hia tāna tao’a, ’e ’aore rā e ti’avaru-’ē-hia mai rotopū atu i te mau ta’ata ’ei ta’ata ’eiā ’e te haru tao’a.</div><div class="francais">2 Or, si un homme devait à un autre, et qu’il ne voulait pas payer ce qu’il devait, plainte était déposée contre lui devant le juge ; et le juge exerçait son autorité, et envoyait des officiers pour que l’homme fût amené devant lui ; et il jugeait l’homme selon la loi et les preuves qui étaient apportées contre lui, et ainsi l’homme était obligé de payer ce qu’il devait, ou était dépouillé, ou chassé de parmi le peuple comme voleur et brigand.</div></div><div class="verse-container"><div class="tahitien">3 ’E ’ua ’aufauhia te ha’avā mai te au i tōna ra taime—te hō’ē senine ’auro i te mahana hō’ē, ’e ’aore rā te hō’ē senuma ’ārio, ’o tei au i te hō’ē senine ’auro ; ’e ’ua au teie i te ture i ha’apa’ohia.</div><div class="francais">3 Et le juge recevait comme salaire selon son temps : une sénine d’or pour un jour, ou un sénum d’argent, qui est égal à une sénine d’or ; et cela est selon la loi qui était donnée.</div></div><div class="verse-container"><div class="tahitien">4 I teienei, teie te mau i’oa o tā rātou mau moni ’auro, ’e tā rātou mau moni ’ārio, mai te au i tō rātou faufa’a. ’E ’ua ma’irihia teie mau i’oa e te mau ’āti Nephi, nō te mea ’aita rātou i tai’o mai tā te mau ’āti Iuda i pārahi i Ierusalema ; ’e ’aita ho’i rātou i fāito mai tā te mau ’āti Iuda ; ’ua fa’ahuru ’ē rā rātou i tā rātou tai’ora’a ’e tō rātou fāito i terā u’i i terā u’i, ’ia au i te ferurira’a ’e te mau rāve’a a te mau ta’ata, ē tae roa mai i te fa’aterera’a a te mau ha’avā, ’e ’ua ha’amauhia na ho’i te reira e te ari’i ra ’o Mosia.</div><div class="francais">4 Or, voici les noms des différentes pièces de leur or et de leur argent, selon leur valeur. Et les noms sont donnés par les Néphites, car ils ne comptaient pas à la manière des Juifs qui étaient à Jérusalem ; ils ne mesuraient pas non plus à la manière des Juifs ; mais ils changeaient leur calcul et leur mesure, selon la volonté et les circonstances du peuple, à chaque génération, jusqu’au règne des juges, ceux-ci ayant été établis par le roi Mosiah.</div></div><div class="verse-container"><div class="tahitien">5 Tē nā ’ō nei te tai’ora’a—e senine ’auro, e seona ’auro, e suma ’auro, ’e e limena ’auro.</div><div class="francais">5 Or, le calcul se fait comme ceci : une sénine d’or, un séon d’or, un shum d’or et un limnah d’or.</div></div><div class="verse-container"><div class="tahitien">6 E senuma ’ārio, e amenora ’ārio, e ezeroma ’ārio, ’e e oneti ’ārio.</div><div class="francais">6 Un sénum d’argent, un amnor d’argent, un ezrom d’argent, et un onti d’argent.</div></div><div class="verse-container"><div class="tahitien">7 ’Ua au te hō’ē senuma ’ārio i te hō’ē senine ’auro, ’e ’ua au ho’i te hō’ē ’e ’aore rā te tahi i te hō’ē ho’ini kerite, ’e i te hō’ē ho’ini o te mau huru huero ato’a ra.</div><div class="francais">7 Un sénum d’argent était égal à une sénine d’or, soit pour une mesure d’orge, et aussi pour une mesure de toute espèce de grain.</div></div><div class="verse-container"><div class="tahitien">8 ’Ua au te seona ’auro i te faufa’a nō nā senine e piti ra.</div><div class="francais">8 Or, le montant d’un séon d’or était de deux fois la valeur d’une sénine.</div></div><div class="verse-container"><div class="tahitien">9 ’E ’ua au te hō’ē suma ’auro i te faufa’a nō nā seona e piti ra.</div><div class="francais">9 Et un shum d’or était de deux fois la valeur d’un séon.</div></div><div class="verse-container"><div class="tahitien">10 ’E te hō’ē limena ’auro ra, ’ua au ïa tōna faufa’a i tō rātou pā’āto’a ’ia ’āmuihia.</div><div class="francais">10 Et un limnah d’or avait la valeur de tous les autres.</div></div><div class="verse-container"><div class="tahitien">11 ’E ’ua au te hō’ē amenora ’ārio i te faufa’a nō nā senuma e piti ra.</div><div class="francais">11 Et un amnor d’argent était aussi grand que deux sénums.</div></div><div class="verse-container"><div class="tahitien">12 ’E ’ua au te hō’ē ezeroma ’ārio i te faufa’a nō nā senuma e maha ra.</div><div class="francais">12 Et un ezrom d’argent était aussi grand que quatre sénums.</div></div><div class="verse-container"><div class="tahitien">13 ’E ’ua au te hō’ē oneti i taua mau fāito ato’a ra ’ia ’āmuihia.</div><div class="francais">13 Et un onti était aussi grand que tous les autres.</div></div><div class="verse-container"><div class="tahitien">14 I teienei, teie te fāito nō te mau nūmera ri’i nō tō rātou tai’ora’a—</div><div class="francais">14 Or, voici la valeur de leurs plus petites unités de mesure, selon leur manière de compter.</div></div><div class="verse-container"><div class="tahitien">15 Te sibelona, ’o te ’āfa ïa nō te senuma ; nō reira, ’ua au te sibelona i te ’āfa nō te ho’ini kerite.</div><div class="francais">15 Un shiblon est la moitié d’un sénum ; c’est pourquoi, on un shiblon pour une demi-mesure d’orge.</div></div><div class="verse-container"><div class="tahitien">16 ’E te sibuluma, ’o te ’āfara’a ïa nō te sibelona.</div><div class="francais">16 Et un shiblum est la moitié d’un shiblon.</div></div><div class="verse-container"><div class="tahitien">17 ’E te lea, ’o te ’āfara’a ïa nō te sibuluma.</div><div class="francais">17 Et un léah est la moitié d’un shiblum.</div></div><div class="verse-container"><div class="tahitien">18 I teienei, teie tō rātou nūmera mai te au i tō rātou tai’ora’a.</div><div class="francais">18 Or, ce sont leurs unités de mesure, selon leur manière de compter.</div></div><div class="verse-container"><div class="tahitien">19 I teienei, ’ua au te hō’ē anetiona ’auro i nā sibelona e toru.</div><div class="francais">19 Or, un antion d’or est égal à trois shiblons.</div></div><div class="verse-container"><div class="tahitien">20 I teienei, nō te hina’aro o te mau ha’avā ’ia roa’a tā rātou faufa’a, ’e nō te mea ho’i e roa’a ia rātou te faufa’a mai te au i te rahi o tā rātou ’ohipa e rave, nō reira ’ua fa’ati’arepu rātou i te mau ta’ata ’ia ’ōrurehau, ’e ’ua fa’atupu ho’i i te mau huru ti’arepu ato’a ’e te mau ’ohipa ’ī’ino ato’a, ’ia fa’arahihia tā rātou tufa’a ’ohipa, ’e ’ia roa’a rahi ia rātou te moni nō te mau parau parira’a i ’āfa’ihia i mua ia rātou ; nō reira ’ua fa’ati’arepu rātou i te mau ta’ata ia ’ino’ino atu ia Alama rāua ’o Amuleka.</div><div class="francais">20 Or, c’était dans le seul but d’obtenir du gain, parce qu’ils recevaient leur salaire selon l’emploi qu’ils avaient, qu’ils excitaient le peuple à des émeutes et à toutes sortes de troubles et de méchanceté, afin d’être plus employés, afin d’obtenir de l’argent selon les actions en justice qui étaient portées devant eux ; c’est pourquoi, ils excitèrent le peuple contre Alma et Amulek.</div></div><div class="verse-container"><div class="tahitien">21 ’E ’ua ha’amata ihora teie Zeezeroma i te uiui ia Amuleka, i te nā-’ō-ra’a ē : E pāhono mai ānei ’oe iā’u nei i te tahi mau uira’a iti ’o tā’u e ui atu ia ’oe na ? I teienei e ta’ata ’aravihi o Zeezeroma i te mau rāve’a a te diabolo, ’ia ti’a iāna ’ia fa’a’ore i te mea maita’i ; nō reira, ’ua parau mai ’oia ia Amuleka ē : E pāhono mai ānei ’oe i te mau uira’a ’o tā’u e tu’u atu i mua ia ’oe na ?</div><div class="francais">21 Et ce Zeezrom commença à interroger Amulek, disant : Veux-tu me répondre à quelques questions que je vais te poser ? Or, Zeezrom était un homme qui était expert dans les stratagèmes du diable, afin de détruire ce qui était bon ; c’est pourquoi, il dit à Amulek : Veux-tu répondre aux questions que je vais te poser ?</div></div><div class="verse-container"><div class="tahitien">22 ’Ua parau atu ra Amuleka iāna : ’Ē, mai te mea ē ’ua au te reira i tā te Vārua o te Fatu i roto iā’u nei ; e ’ore roa ho’i au e parau i te hō’ē mea au ’ore i te Vārua o te Fatu. ’E ’ua parau mai ra Zeezeroma iāna : Inaha, teie te mau oneti ’ārio e ono, ’e e hōro’a atu vau i teie mau mea ato’a nā ’oe mai te mea e huna ’oe ē ’aita te hō’ē o Tei Teitei Roa e ora nei.</div><div class="francais">22 Et Amulek lui dit : Oui, si c’est selon l’Esprit du Seigneur qui est en moi ; car je ne dirai rien qui soit contraire à l’Esprit du Seigneur. Et Zeezrom lui dit : Voici, j’ai ici six ontis d’argent, et je te les donnerai tous si tu nies l’existence d’un Être suprême.</div></div><div class="verse-container"><div class="tahitien">23 ’Ua parau atu ra Amuleka : E te tamaiti o hade ē, e aha ho’i ’oe e fa’ahema mai ai iā’u nei ? ’Ua ’ite ānei ’oe ē, ’aita roa te feiā parauti’a e auraro i taua mau huru fa’ahemara’a ra ?</div><div class="francais">23 Alors Amulek dit : Ô enfant de l’enfer, pourquoi me tentes-tu ? Sais-tu que le juste ne cède pas à de telles tentations ?</div></div><div class="verse-container"><div class="tahitien">24 Tē ti’aturi ra ānei ’oe ē, ’aita e Atua ? Tē parau atu nei au ia ’oe na ē, ’Aita roa ; ’ua ’ite pāpū ho’i ’oe ē, tē vai ra te Atua, ’āre’a rā ’ua rahi roa atu tō ’oe hina’aro i taua tao’a ti’a ’ore ra i tō ’oe hina’aro iāna.</div><div class="francais">24 Crois-tu qu’il n’y pas de Dieu ? Je te le dis, non, tu sais qu’il a un Dieu, mais tu aimes le lucre plus que lui.</div></div><div class="verse-container"><div class="tahitien">25 ’E i teienei, ’ua ha’avare ’oe iā’u nei i mua i te aro o te Atua. ’Ua parau mai ’oe iā’u—’A hi’o na i teie mau oneti e ono, e moni rahi te reira, ’e e hōro’a atu vau nā ’oe—i roto rā i tō ’oe ’ā’au ’ua ’ōpua ’oe ’ia tāpe’a noa i te reira ’e ’eiaha e hōro’a mai iā’u nei ; tō ’oe noa hina’aro ’ia huna vau i te Atua ora ’e te parau mau, ’ia roa’a ia ’oe te parira’a nō te ha’amou iā’u. ’E i teienei, inaha, nō taua ’ohipa ’ino rahi ra, e fāri’i ’oe i tā ’oe utu’a.</div><div class="francais">25 Et maintenant, tu m’as menti devant Dieu. Tu m’as dit : Voici, ces six ontis, qui ont une grande valeur, je te les donnerai, alors que l’intention de ton cœur était de me les refuser ; et ton seul désir était que je nie le Dieu vrai et vivant, pour avoir une raison de me faire périr. Et maintenant, voici, pour ce grand mal tu auras ta récompense.</div></div><div class="verse-container"><div class="tahitien">26 ’E ’ua parau mai ra Zeezeroma iāna : Tē parau ra ānei ’oe ē, tē vai ra te hō’ē Atua ora ’e te parau mau ?</div><div class="francais">26 Et Zeezrom lui dit : Tu dis qu’il a un Dieu vrai et vivant ?</div></div><div class="verse-container"><div class="tahitien">27 ’E ’ua parau atu ra Amuleka : ’Ē, tē vai ra te hō’ē Atua ora ’e te parau mau.</div><div class="francais">27 Et Amulek dit : Oui, il a un Dieu vrai et vivant.</div></div><div class="verse-container"><div class="tahitien">28 ’E ’ua ui mai ra Zeezeroma : E rave rahi ānei Atua e vai nei ?</div><div class="francais">28 Alors Zeezrom dit : Y a-t-il plus qu’un seul Dieu ?</div></div><div class="verse-container"><div class="tahitien">29 ’E ’ua pāhono atu ra ’oia. ’Aita.</div><div class="francais">29 Et il répondit : Non.</div></div><div class="verse-container"><div class="tahitien">30 I teienei, ’ua ui fa’ahou mai ra Zeezeroma iāna : E mea nāhea tō ’oe ’itera’a i teie mau mea ?</div><div class="francais">30 Alors Zeezrom lui dit encore : Comment sais-tu ces choses ?</div></div><div class="verse-container"><div class="tahitien">31 ’E ’ua nā ’ō atu ra ’oia : Nā te hō’ē melahi te reira i fa’a’ite mai iā’u nei.</div><div class="francais">31 Et il dit : Un ange me les révélées.</div></div><div class="verse-container"><div class="tahitien">32 ’E ’ua ui fa’ahou mai ra Zeezeroma : ’O vai ’oia ’o tē haere mai ? ’O te Tamaiti ānei a te Atua ?</div><div class="francais">32 Et Zeezrom dit encore : Qui est celui qui va venir ? Est-ce le Fils de Dieu ?</div></div><div class="verse-container"><div class="tahitien">33 ’Ua parau atu ra ’oia iāna, ’Ē.</div><div class="francais">33 Et il lui dit : Oui.</div></div><div class="verse-container"><div class="tahitien">34 ’E ’ua parau fa’ahou mai ra Zeezeroma : E fa’aora ānei ’oia i tōna mau ta’ata i roto i tā rātou mau hara ? ’E ’ua pāhono atu ra Amuleka ’e nā ’ō atu ra iāna : Tē parau atu nei au ia ’oe na, ’aita roa ’oia e nā reira, e’ita roa ho’i e ti’a iāna ’ia huna i tāna parau.</div><div class="francais">34 Et Zeezrom dit encore : Sauvera-t-il son peuple dans ses péchés ? Et Amulek répondit et lui dit : Je te dis que non, car il lui est impossible de nier sa parole.</div></div><div class="verse-container"><div class="tahitien">35 I teienei, ’ua parau mai ra Zeezeroma i te mau ta’ata : ’Ia ha’amana’o ’outou i teie mau mea ; i parau na ho’i ’oia ē, hō’ē noa iho Atua ; ’e ’oia ato’a i parau na ho’i ’oia ē, e tae mai te Tamaiti a te Atua, ’āre’a rā ’aita ’oia e fa’aora i tōna mau ta’ata—mai te mea ra ē, e ha’amanara’a tōna nō te fa’aue i te Atua.</div><div class="francais">35 Alors Zeezrom dit au peuple : Veillez à vous souvenir de ces choses ; car il dit qu’il n’y qu’un seul Dieu ; pourtant il dit que le Fils de Dieu viendra, mais qu’il ne sauvera pas son peuple, comme s’il avait l’autorité de commander à Dieu.</div></div><div class="verse-container"><div class="tahitien">36 I teienei ’ua parau fa’ahou atu ra Amuleka iāna : Inaha, ’ua ha’avare ’oe, i parau na ’oe ē, ’ua parau atu vau, mai te mea ra ē, e ha’amanara’a tō’u ’ia fa’aue i te Atua, nō te mea i parau na vau ē, e ’ore roa ’oia e fa’aora i tōna mau ta’ata i roto i tā rātou mau hara.</div><div class="francais">36 Alors Amulek lui dit encore : Voici, tu as menti, car tu dis que j’ai parlé comme si j’avais l’autorité de commander à Dieu, parce que j’ai dit qu’il ne sauvera pas son peuple dans ses péchés.</div></div><div class="verse-container"><div class="tahitien">37 ’E tē parau fa’ahou atu nei au ia ’oe na, e’ita roa e ti’a iāna ’ia fa’aora ia rātou i roto i tā rātou mau hara ; e’ita roa ho’i au e huna i tāna ra parau, ’e ’ua parau ho’i ’oia ē, e ’ore roa te hō’ē mea vi’ivi’i e ō i te bāsileia o te ao ra ; nō reira, nāhea ’outou e fa’aorahia ai, maori rā ’ia roa’a ia ’outou te bāsileia o te ao ra ? Nō reira, e’ita roa ’outou e fa’aorahia i roto i tā ’outou mau hara.</div><div class="francais">37 Et je te dis encore qu’il ne peut le sauver dans ses péchés ; car je ne peux nier sa parole, et il dit que rien d’impur ne peut hériter le royaume des cieux ; comment pouvez-vous donc être sauvés, si vous n’héritez pas le royaume des cieux ? C’est pourquoi, vous ne pouvez être sauvés dans vos péchés.</div></div><div class="verse-container"><div class="tahitien">38 I teienei ’ua parau fa’ahou mai ra Zeezeroma iāna : ’Ua riro ānei te Tamaiti a te Atua ’ei Metua mure ’ore ?</div><div class="francais">38 Alors Zeezrom lui dit encore : Le Fils de Dieu est-il le Père éternel même ?</div></div><div class="verse-container"><div class="tahitien">39 ’E ’ua parau atu ra Amuleka iāna : ’Ē, ’o ’oia mau te Metua mure ’ore nō te ao ra ’e nō te fenua nei, ’e te mau mea ato’a i roto ra ; ’o ’oia te mātāmeha’i ’e te fa’ahope’a, ’o ’oia te ha’amatara’a ’e te hope’a.</div><div class="francais">39 Et Amulek lui dit : Oui, il est le Père éternel même du ciel et de la terre, et de tout ce qui s’y trouve ; il est le commencement et la fin, le premier et le dernier ;</div></div><div class="verse-container"><div class="tahitien">40 ’E e haere mai ’oia i te ao nei nō te fa’aora i tōna ra mau ta’ata ; ’e e rave ’oia i ni’a iho iāna i te mau hapa a te feiā i ti’aturi i tōna ra i’oa ; ’e ’o rātou teie ’o tē fāri’i i te ora mure ’ore, ’e ’aita roa te fa’aorara’a e tae mai ia vetahi ’ē atu.</div><div class="francais">40 et il viendra au monde pour racheter son peuple ; et il prendra sur lui les transgressions de ceux qui croient en son nom ; et ce sont ceux-là qui auront la vie éternelle, et le salut ne vient à personne d’autre.</div></div><div class="verse-container"><div class="tahitien">41 Nō reira tē vai noa nei te feiā parauti’a ’ore mai te mea ra ē, ’aita te fa’aorara’a i ravehia nō rātou, maori rā ’o te tātarara’a i te mau tā’amu nō te pohe ; inaha ho’i, tē vai ra te mahana e ti’afa’ahou mai ai te mau ta’ata pā’āto’a mai te pohe mai nō te ti’a atu i mua i te Atua, ’e ’ia ha’avāhia mai te au i tā rātou ra mau ’ohipa.</div><div class="francais">41 C’est pourquoi les méchants restent comme si aucune rédemption n’avait été faite, si ce n’est que les liens de la mort seront détachés ; car voici, le jour vient où tous ressusciteront des morts, et se tiendront devant Dieu, et seront jugés selon leurs œuvres.</div></div><div class="verse-container"><div class="tahitien">42 I teienei, tē vai nei te hō’ē pohe i parauhia te pohe pae tino nei ; ’e nā te pohe o te Mesia e ha’amatara i te mau tā’amu nō teie pohe pae tino nei, ’ia ti’a i te mau ta’ata pā’āto’a ’ia ti’afa’ahou mai mai teie pohe pae tino nei.</div><div class="francais">42 Or, il a une mort qui est appelée mort temporelle ; et la mort du Christ détachera les liens de cette mort temporelle, de sorte que tous ressusciteront de cette mort temporelle.</div></div><div class="verse-container"><div class="tahitien">43 E tā’ati-fa’ahou-hia te vārua ’e te tino i tō rāua huru mau ; ’e e fa’aho’ihia te mau melo ’e te mau ponaivi ato’a i tō rātou vāhi mau, mai tō tātou huru i teienei ; ’e e fa’ati’ahia atu tātou i mua i te Atua, ma te ’ite mai tā tātou e ’ite nei i teienei, ’e ma te ha’amana’o pāpū maita’i i tā tātou ato’a ra mau hara.</div><div class="francais">43 L’esprit et le corps seront de nouveau réunis sous leur forme parfaite ; membres et jointures seront rendus à leur forme propre, comme nous sommes maintenant, en ce moment ; et nous serons amenés à nous tenir devant Dieu, connaissant comme nous connaissons maintenant, et ayant le souvenir vif de toute notre culpabilité .</div></div><div class="verse-container"><div class="tahitien">44 I teienei, e tae mai teie fa’aho’ira’a i te mau ta’ata ato’a, i te ta’ata pa’ari ’e te ta’ata ’āpī, i te tītī ’e te ti’amā, i te tāne ’e te vahine, i te feiā parauti’a ’ore ’e te feiā parauti’a ; e ’ore roa ho’i te hō’ē ’i’o rouru iti a’e o tō rātou upo’o e mo’e ; e fa’aho’ihia rā te mau mea ato’a i tō rātou iho huru mau, mai tō rātou huru i teienei, ’oia ho’i i roto i te tino, ’e e arata’ihia ïa ’e e ha’avāhia ho’i i mua i te ha’avāra’a a te Mesia te Tamaiti, ’e te Atua te Metua, ’e te Vārua Mo’a, ’oia ho’i te hō’ē Atua mure ’ore, ’ia ha’avāhia mai te au i tā rātou ra mau ’ohipa, mai te mea e mea maita’i te reira ’e ’aore rā mai te mea e mea ’ino te reira.</div><div class="francais">44 Or, ce rétablissement se fera pour tous, jeunes et vieux, esclaves et libres, hommes et femmes, méchants et justes ; et pas même un seul cheveu de leur tête qui sera perdu ; mais chaque chose sera rendue à sa forme parfaite, comme elle est maintenant, ou dans le corps, et ils seront amenés et traduits devant la barre du Christ, le Fils, et de Dieu le Père, et de l’Esprit-Saint, qui sont un seul Dieu éternel, pour être jugés selon leurs œuvres, qu’elles soient bonnes ou qu’elles soient mauvaises.</div></div><div class="verse-container"><div class="tahitien">45 I teienei, inaha, ’ua parau iho nei au ia ’outou nō ni’a i te pohe o te tino tāhuti nei, ’e ’oia ato’a nō ni’a i te ti’afa’ahoura’a o te tino tāhuti nei. Tē parau atu nei au ia ’outou na, e fa’ati’ahia mai teie tino tāhuti nei mai te pohe mai ’ei tino tāhuti ’ore, ’oia ho’i mai te pohe mātāmua i te ora, ’e’ aita te reira e pohe fa’ahou ; e tū’atihia tō rātou vārua i tō rātou tino, ’e ’aita te reira e fa’ata’a-’ē-fa’ahou-hia ; ’e ’ua riro te reira ’ei mea vārua ’e te tāhuti ’ore, ’e ’aita rātou e ’ite fa’ahou i te pohe.</div><div class="francais">45 Or, voici, je vous ai parlé de la mort du corps mortel, et aussi de la résurrection du corps mortel. Je vous dis que ce corps mortel est ressuscité à un corps immortel, c’est-à-dire de la mort, à savoir, de la première mort, à la vie, de sorte qu’ils ne peuvent plus mourir ; leur esprit s’unissant à leur corps, pour ne jamais être séparés ; le tout devenant ainsi spirituel et immortel, de sorte qu’ils ne peuvent plus voir la corruption.</div></div><div class="verse-container"><div class="tahitien">46 I teienei, ’ia fa’aoti a’era Amuleka i teie mau parau, ’ua māere fa’ahou ihora te mau ta’ata, ’e ’oia ato’a ’ua rurutaina ihora Zeezeroma. ’E ’o te hope’a teie o te mau parau a Amuleka, ’oia ho’i teie te tā’āto’ara’a o te mau mea tā’u i pāpa’i.</div><div class="francais">46 Alors, quand Amulek eut fini ces paroles, le peuple recommença à être étonné, et Zeezrom commença aussi à trembler. Et ainsi finirent les paroles d’Amulek, ou : c’est là tout ce que j’ai écrit.</div></div>
        <div class="verse-container introduction"><div class="tahitien">’Ua paraparau Alama ia Zeezeroma—E hōro’ahia mai te mau parau ’aro a te Atua i te feiā ha’apa’o maita’i ana’e—E ha’avāhia te ta’ata nei nā roto i tō rātou mau ferurira’a, tō rātou mau ti’aturira’a, tā rātou mau parau, ’e tā rātou mau ’ohipa—E fāri’i te feiā parauti’a ’ore i te pohe pae vārua—’Ua riro teie orara’a tāhuti nei ’ei vāhi tāmatara’a—Nā te ’ōpuara’a nō te fa’aorara’a e fa’atae mai i te Ti’afa’ahoura’a, ’e nā roto i te fa’aro’o e tae mai ai te ha’amatarara’a nō te mau hara—E ti’a i te feiā tātarahapa ’ia fāri’i i te aroha nā roto i te Tamaiti fāna tahi. Fātata 82H.M.</div><div class="francais">Alma parle à Zeezrom — Les mystères de Dieu ne peuvent être donnés qu’aux fidèles — Les hommes sont jugés selon leurs pensées, leurs croyances, leurs paroles et leurs œuvres — Les méchants subiront une mort spirituelle — La vie mortelle est un état probatoire — Le plan de rédemption réalise la résurrection et, par la foi, le pardon des péchés — Ceux qui sont repentants ont droit à la miséricorde par l’intermédiaire du Fils unique. Vers 82 av. J.-C.</div></div>
        <nav class="chapter-nav">
            <a href="chapter_9_10.html">Chapitre précédent</a> | 
            <a href="chapter_9_12.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
