
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 7</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 7</h2>
    <div class="verse-container"><div class="tahitien">1 I teienei, inaha, e fa’a’ite atu vau ia ’outou, ’aita rātou i fa’ati’a i te hō’ē ari’i i ni’a i te fenua ; ’āre’a rā i teie iho matahiti, ’oia ïa, i te toru ’ahuru o te matahiti, ’ua taparahi pohe roa rātou i te ha’avā rahi o te fenua a pārahi ai ’oia i ni’a i te pārahira’a ha’avāra’a.</div><div class="francais">1 Or, voici, je vais vous montrer qu’ils n’établirent pas de roi sur le pays ; mais cette même année, oui, la trentième année, ils firent mourir sur le siège du jugement, oui, assassinèrent le grand juge du pays.</div></div><div class="verse-container"><div class="tahitien">2 ’E ’ua ’āmahamaha te mau ta’ata ; ’e ’ua fa’ata’a ’ē atu ra rātou te tahi i te tahi i roto i te tahi mau ’ōpū ; te ta’ata tāta’itahi ’e tōna ’utuāfare ’e tōna fēti’i ’e tōna mau hoa ; ’e ’ua nā reira rātou i te ha’amou i te fa’aterera’a hau fenua.</div><div class="francais">2 Et le peuple fut divisé, les uns s’opposant aux autres ; et ils se séparèrent les uns des autres en tribus, chaque homme selon sa famille, et sa parenté, et ses amis ; et ainsi, ils détruisirent le gouvernement du pays.</div></div><div class="verse-container"><div class="tahitien">3 ’E nā te mau ’ōpū tāta’itahi i mā’iti i te ra’atira ’e ’aore rā i te ta’ata fa’atere i ni’a a’e ia rātou ; ’e ’ua nā reira rātou i te rirora’a ’ei mau ’ōpū ’e ’ei mau ta’ata fa’atere nō te mau ’ōpū.</div><div class="francais">3 Et chaque tribu se désigna un chef ou dirigeant ; et ainsi, ils devinrent tribus et dirigeants de tribus.</div></div><div class="verse-container"><div class="tahitien">4 I teienei, inaha, ’aore roa e ta’ata i rotopū ia rātou e ’ere tōna ’utuāfare i te mea rahi, e tōna fēti’i ’e tōna mau hoa ; nō reira ’ua riro tō rātou mau ’ōpū ’ei mea rahi roa.</div><div class="francais">4 Or, voici, il n’y avait aucun homme parmi eux qui n’eût une grande famille, et une grande parenté, et beaucoup d’amis ; c’est pourquoi, leurs tribus devinrent extrêmement grandes.</div></div><div class="verse-container"><div class="tahitien">5 I teienei, ’ua oti pā’āto’a teie i te ravehia, ’e ’aita atu ra e tama’i i rotopū ia rātou i reira ; ’e ’ua tae mai teie mau ’ohipa ’ī’ino ato’a i ni’a i te mau ta’ata nō te mea ’ua auraro rātou i te mana o Sātane.</div><div class="francais">5 Or, tout cela se fit, et il n’y avait pas encore de guerres parmi eux ; et toute cette iniquité s’était abattue sur le peuple parce qu’il s’était livré au pouvoir de Satan.</div></div><div class="verse-container"><div class="tahitien">6 ’E ’ua mou te mau arata’ira’a nō te hau fenua, te tumu nō te pupu ’ohipa huna ïa a te mau hoa ’e te mau fēti’i o te mau ta’ata i taparahi i te mau peropheta.</div><div class="francais">6 Et les règlements du gouvernement furent détruits à cause des combinaisons secrètes des amis et de la parenté de ceux qui avaient assassiné les prophètes.</div></div><div class="verse-container"><div class="tahitien">7 ’E ’ua fa’atupu rātou i te mārōra’a rahi i ni’a i te fenua, ’e nō reira ho’i ’ua riro te tufa’a rahi o te feiā parauti’a ’ei feiā parauti’a ’ore ; ’oia ïa, e mea iti roa te ta’ata parauti’a i rotopū ia rātou.</div><div class="francais">7 Et ils causèrent une grande querelle dans le pays, de sorte que la partie la plus juste du peuple était presque entièrement devenue méchante ; oui, il n’y avait que peu de justes parmi eux.</div></div><div class="verse-container"><div class="tahitien">8 ’E nō reira ’aita nā matahiti e ono i hope i fāriu ’ē atu ai te pae rahi o te mau ta’ata i tō rātou huru parauti’a, mai te ’ūrī e ho’i atu i tōna ra rūa’i, ’e ’aore rā mai te maia’a pua’a e ho’i atu i tōna ra tāvirivirira’a i roto i te vari.</div><div class="francais">8 Et ainsi, il ne s’était pas passé six ans que la plus grande partie du peuple s’était détournée de sa justice, comme le chien retourne à ce qu’il vomi, ou comme la truie va se vautrer dans le bourbier.</div></div><div class="verse-container"><div class="tahitien">9 I teienei, ’ua ha’aputuputu ’āmui mai teie pupu ’ohipa huna ia rātou iho, ’e nā rātou ho’i i fa’atae mai i te mau ’ohipa ’ī’ino rahi i ni’a i te mau ta’ata, ’e ’ua mā’iti rātou i te hō’ē ta’ata i parauhia e rātou ’o Iakoba ’ei upo’o fa’atere nō rātou.</div><div class="francais">9 Or, cette combinaison secrète, qui avait attiré une si grande iniquité sur le peuple, se réunit et mit à sa tête un homme qu’elle appela Jacob ;</div></div><div class="verse-container"><div class="tahitien">10 ’E ’ua pi’i rātou iāna ’ei ari’i nō rātou ; nō reira ’ua riro ’oia ’ei ari’i i ni’a i teie pupu parauti’a ’ore ; ’e ’o ’oia ho’i te hō’ē ta’ata rahi ’o tei fa’a’ite i tōna mana’o fa’ahapa i te mau peropheta ’o tē fa’a’ite pāpū ra i te parau nō Iesu.</div><div class="francais">10 et ils l’appelèrent leur roi ; c’est pourquoi il devint roi de cette bande perverse ; et il était un des principaux de ceux qui avaient donné leur voix contre les prophètes qui témoignaient de Jésus.</div></div><div class="verse-container"><div class="tahitien">11 ’E i muri a’era, e ’ere rātou i te mea rahi atu i tō te mau ’ōpū o te mau ta’ata, ’o tei ’āmui-tāhō’ē-hia, ’e nā tō rātou feiā fa’atere i fa’ati’a i tā rātou mau ture, ’ia au i tōna ihora ’ōpū ; ’āre’a rā e ’enemi rātou te tahi i te tahi, noa atu ā e ’ere rātou i te feiā parauti’a, ’e ’ua tāhō’ēhia ho’i rātou i roto i tō rātou ’ino’ino rahi i te feiā i fafau nō te ha’amou i te fa’aterera’a hau fenua.</div><div class="francais">11 Et il arriva qu’ils n’étaient pas aussi forts en nombre que les tribus du peuple, qui étaient unies les unes aux autres, si ce n’était que leurs dirigeants établissaient leurs lois, chacun selon sa tribu ; néanmoins, elles étaient ennemies ; bien que n’étant pas un peuple juste, elles étaient cependant unies dans la haine de ceux qui avaient conclu l’alliance de détruire le gouvernement.</div></div><div class="verse-container"><div class="tahitien">12 Nō reira, ’ia ’ite a’era Iakoba ē ’ua rahi atu tō rātou mau ’enemi ia rātou, ’e nō te mea ho’i ē ’o ’oia te ari’i nō taua pupu ra, nō reira ’ua fa’aue atu ra ’oia i tōna mau ta’ata ’ia horo atu rātou i te pae hope’a roa o te fenua i te pae apato’erau, ’e i reira ’a patu ai i te hō’ē bāsileia nō rātou iho, ē tae roa atu ’ua ’āmui mai te feiā ’ōrurehau ia rātou, (’e ’ua tāvaimanino atu ’oia ia rātou ’e tē vai ra e rave rahi feiā ’ōrurehau) ’e e riro rātou ’ei mea pūai roa nō te ’aro atu i te mau pupu o te mau ta’ata ; ’e ’ua nā reira atu ra rātou.</div><div class="francais">12 C’est pourquoi, Jacob, roi de la bande, voyant que leurs ennemis étaient plus nombreux qu’eux, commanda à son peuple de prendre la fuite jusque dans la partie la plus septentrionale du pays, pour s’y édifier un royaume, jusqu’à ce qu’ils fussent rejoints par des dissidents (car il les flattait en leur disant qu’il aurait beaucoup de dissidents) et qu’ils devinssent suffisamment forts pour combattre les tribus du peuple ; et ils firent ainsi.</div></div><div class="verse-container"><div class="tahitien">13 ’E nō tō rātou haere-’oi’oi-ra’a atu, ’aita atu ra rātou i roa’ahia atu, ’e ’ua reva atu ra rātou i te vāhi ’aita rātou e roa’ahia e te mau ta’ata. ’E ’o te hope’a te reira nō te toru ’ahuru o te matahiti ; ’e mai te reira te huru nō te mau ’ohipa a te mau ta’ata o Nephi.</div><div class="francais">13 Et leur marche fut si rapide qu’elle ne put être empêchée avant qu’ils ne fussent parvenus hors de portée du peuple. Et ainsi finit la trentième année ; et telles étaient les affaires du peuple de Néphi.</div></div><div class="verse-container"><div class="tahitien">14 ’E i muri a’era, i te toru ’ahuru ’e ma hō’ē o te matahiti, ’ua tātufa’ahia rātou i roto i te tahi mau ’ōpū, te ta’ata tāta’itahi mai te au i tōna ihora ’utuāfare, fēti’i ’e mau hoa ; ’āre’a rā ’ua tāhō’ē rātou i te parau ē ’aita rātou e haere atu e ’aro te tahi i te tahi ; ’aita rā rātou i tāhō’ēhia i roto i tā rātou mau ture ’e te huru nō te fa’aterera’a hau, nō te mea ’ua fa’ati’ahia te reira mai te au i te mau mana’o o tō rātou mau ra’atira ’e tō rātou feiā fa’atere. ’Ua fa’ati’a rā rātou i te mau ture pāpū ’ia ’ore te hō’ē ’ōpū ’ia ha’ape’ape’a atu i te tahi, ’e nō reira ho’i ’ua vai te hau i ni’a i te fenua ; ’āre’a rā ’ua fāriu ’ē tō rātou ’ā’au i te Fatu tō rātou Atua, ’e ’ua pēhi rātou i te mau peropheta ’e ’ua ti’avaru atu ia rātou mai rotopū atu ia rātou.</div><div class="francais">14 Et il arriva que la trente et unième année, ils étaient divisés en tribus, chaque homme selon sa famille, sa parenté et ses amis ; néanmoins, ils avaient conclu un accord de ne pas se faire la guerre ; mais ils n’étaient pas unis quant à leurs lois ni à leur forme de gouvernement, car ils étaient établis selon la volonté de ceux qui étaient leurs chefs et leurs dirigeants. Mais ils établirent des lois très strictes, selon lesquelles une tribu ne devait pas en léser une autre, de sorte que, dans une certaine mesure, ils eurent la paix dans le pays ; néanmoins, leur cœur s’était détourné du Seigneur, leur Dieu, et ils lapidaient les prophètes et les chassaient de parmi eux.</div></div><div class="verse-container"><div class="tahitien">15 ’E i muri a’era, nō te mea ’ua fā mai te mau melahi ia Nephi—’e ’ua fa’aro’o ho’i ’oia i te reo o te Fatu, nō reira nō te mea ’ua ’ite mata ’e ’ua ’ite pāpū ’oia i te mau melahi, ’e nō te mea ho’i ’ua hōro’ahia mai te mana iāna ’ia ti’a iāna ’ia ’ite i te mau ’ohipa mo’a a te Mesia, ’e nō te mea ’ua ’ite mata ’oia i tō rātou haere-’oi’oi-ra’a, mai te parauti’a mai ē tae atu ai i tā rātou mau ’ohipa ’ī’ino ’e te mau ’ohipa vi’ivi’i ra.</div><div class="francais">15 Et il arriva que Néphi fut visité par des anges et aussi par la voix du Seigneur ; ainsi donc, ayant vu des anges et étant témoin oculaire, et ayant reçu le pouvoir d’être informé sur le ministère du Christ, et étant aussi témoin oculaire de leur prompt retour de la justice à leur méchanceté et à leurs abominations ;</div></div><div class="verse-container"><div class="tahitien">16 Nō reira, nō tōna ’oto i te ’eta’eta o tō rātou ’ā’au ’e te matapō o tō rātou ’ā’au—’ua haere atu ra ’oia i rotopū ia rātou i taua iho matahiti ra, ’e ’ua ha’amata ihora i te fa’a’ite pāpū atu ma te mata’u ’ore i te parau nō te tātarahapara’a ’e te ha’amatarara’a i te mau hara nā roto i te fa’aro’o i te Fatu ra ia Iesu Mesia.</div><div class="francais">16 Pour cette raison, étant peiné de l’endurcissement de leur cœur et de l’aveuglement de leur esprit, il alla parmi eux cette même année et commença à témoigner hardiment du repentir et du pardon des péchés par la foi au Seigneur Jésus-Christ.</div></div><div class="verse-container"><div class="tahitien">17 ’E ’ua ha’api’i atu ’oia i te mau mea e rave rahi ia rātou ; ’e ’aita e ti’a i te mau mea ato’a ’ia pāpa’ihia, ’e ’aita ho’i e au ’ia pāpa’ihia te tahi pae ana’e ; nō reira ’aita te reira i pāpa’ihia i roto i teie nei buka. ’E ’ua ha’api’i atu Nephi ma te mana ’e te ha’amanara’a rahi.</div><div class="francais">17 Et il leur enseigna beaucoup de choses ; et on ne peut les écrire toutes, et une partie d’entre elles ne suffirait pas, c’est pourquoi elles ne sont pas écrites dans ce livre. Et Néphi enseigna avec puissance et avec une grande autorité.</div></div><div class="verse-container"><div class="tahitien">18 ’E i muri a’era, ’ua riri a’era rātou iāna, nō te mea ’ua hau atu tōna mana i tō rātou, ’e ’aita roa ho’i i ti’a ia rātou ’ia ti’aturi ’ore i tāna mau parau, ’e nō te rahi o tōna fa’aro’o i te Fatu ra ia Iesu Mesia ’ua tāvini te mau melahi iāna i te mau mahana ato’a.</div><div class="francais">18 Et il arriva qu’ils furent en colère contre lui parce qu’il avait un plus grand pouvoir qu’eux, car il ne leur était pas possible d’être incrédules à l’égard de ses paroles, car si grande était sa foi au Seigneur Jésus-Christ que des anges le servaient chaque jour.</div></div><div class="verse-container"><div class="tahitien">19 ’E nā roto i te i’oa o Iesu, ’ua ti’avaru ’oia i te mau diabolo ’e te mau vārua ’ino i rāpae ; ’e ’ua fa’ati’a mai ’oia i tōna taea’e mai te pohe mai i muri a’e i tōna pēhira’ahia i te ’ōfa’i e te mau ta’ata ’e tōna pohera’a.</div><div class="francais">19 Et au nom de Jésus, il chassait les démons et les esprits impurs ; et il ressuscita même son frère d’entre les morts, après que celui-ci eut été lapidé et mis à mort par le peuple.</div></div><div class="verse-container"><div class="tahitien">20 ’E ’ua ’ite mata ’e ’ua ’ite pāpū te mau ta’ata i te reira, ’e ’ua riri a’era rātou iāna nō tōna mana ; ’e ’ua rave ato’a ’oia i te tahi atu ā mau semeio e rave rahi i mua i te aro o te mau ta’ata, nā roto i te i’oa o Iesu.</div><div class="francais">20 Et le peuple le vit, et en fut témoin, et fut en colère contre lui à cause de son pouvoir ; et il fit aussi beaucoup d’autres miracles aux yeux du peuple au nom de Jésus.</div></div><div class="verse-container"><div class="tahitien">21 ’E i muri a’era, ’ua hope ihora te toru ’ahuru ’e ma hō’ē o te matahiti, ’e ’ua iti roa te ta’ata i fa’afāriuhia mai i te Fatu ; ’āre’a rā te pae rahi ’o tei fa’afāriuhia mai, ’ua fa’a’ite pāpū rātou i te mau ta’ata ē ’ua tae mai te mana ’e te Vārua o te Atua i ni’a iho ia rātou, ’e i vai na ho’i te reira i roto ia Iesu Mesia, ’o tā rātou i ti’aturi na.</div><div class="francais">21 Et il arriva que la trente et unième année passa, et il n’y en eut que peu qui furent convertis au Seigneur ; mais tous ceux qui étaient convertis manifestèrent, en vérité, au peuple qu’ils avaient été visités par le pouvoir et l’Esprit de Dieu, qui étaient en Jésus-Christ, en qui ils croyaient.</div></div><div class="verse-container"><div class="tahitien">22 ’E ’o rātou e rave rahi ’o tei ti’avaruhia te mau diabolo i rāpae ia rātou, ’e ’o tei fa’aorahia i tō rātou mau ma’i ’e tō rātou mau ’ati, ’ua fa’a’ite pāpū atu ïa rātou i te mau ta’ata ē, ’ua tae mai te Vārua o te Atua i ni’a ia rātou ’e ’ua ora rātou ; ’e ’ua fa’a’ite ato’a atu rātou i te mau tāpa’o ’e ’ua rave ho’i i te mau semeio i rotopū i te mau ta’ata.</div><div class="francais">22 Et tous ceux de qui les démons avaient été chassés, et qui étaient guéris de leurs maladies et de leurs infirmités, manifestèrent, en vérité, au peuple que l’Esprit de Dieu avait agi sur eux, et qu’ils avaient été guéris ; et ils montrèrent aussi des signes et firent quelques miracles parmi le peuple.</div></div><div class="verse-container"><div class="tahitien">23 ’E ’o te hope’a ato’a te reira nō te toru ’ahuru ’e ma piti o te matahiti. ’E ’ua ti’aoro atu ra Nephi i te mau ta’ata i te ha’amatara’a nō te toru ’ahuru ’e ma toru o te matahiti ; ’e ’ua a’o atu ’oia ia rātou i te parau nō te tātarahapara’a ’e te ha’amatarara’a i te mau hara.</div><div class="francais">23 Ainsi passa aussi la trente-deuxième année. Et Néphi cria au peuple au commencement de la trente-troisième année ; et il lui prêcha le repentir et le pardon des péchés.</div></div><div class="verse-container"><div class="tahitien">24 I teienei, tē hina’aro nei au ’ia ha’amana’o ato’a ’outou ē, ’o rātou pā’āto’a ’o tei tātarahapa ’ua bāpetizohia ïa i te pape.</div><div class="francais">24 Or, je voudrais que vous vous souveniez aussi qu’il n’y en eut aucun de ceux qui avaient été amenés au repentir, qui ne fût baptisé d’eau.</div></div><div class="verse-container"><div class="tahitien">25 Nō reira, tē vai ra te mau ta’ata i fa’atōro’ahia e Nephi nō teie nei ’ohipa mo’a, ’ia ti’a i te mau ta’ata ato’a ’o tē haere mai ia rātou ’ia bāpetizohia i te pape, ’ei ’ite ’e ’ei fa’a’itera’a pāpū i mua i te Atua, ’e i te mau ta’ata ato’a ho’i ē, ’ua tātarahapa rātou ’e ’ua fāri’i i te ha’amatarara’a nō tā rātou ra mau hara.</div><div class="francais">25 C’est pourquoi, il eut des hommes qui furent ordonnés par Néphi à ce ministère, afin que tous ceux qui viendraient à eux fussent baptisés d’eau, et cela pour témoigner et attester devant Dieu et au peuple qu’ils s’étaient repentis et avaient reçu le pardon de leurs péchés.</div></div><div class="verse-container"><div class="tahitien">26 ’E tē vai ra e rave rahi i te ha’amatara’a nō teie matahiti ’o tei bāpetizohia nō te tātarahapara’a ; ’e nō reira ’ua hope te pae rahi o te matahiti.</div><div class="francais">26 Et il en eut beaucoup, au commencement de cette année-là, qui furent baptisés en vue du repentir ; et ainsi passa la plus grande partie de l’année.</div></div>
    <div class="verse-container introduction"><div class="tahitien">Tē fa’a’ite pāpū ra te mau vero, te mau ’āueuera’a fenua, te mau auahi, te mau pūāhiohio, ’e te mau ’ati pae tino i te fa’asātaurora’a o te Mesia—E rave rahi mau ta’ata i pohe—’Ua tāpo’i te pōiri i te fenua e toru mahana te maoro—’Ua ’oto te mau ta’ata ’o tei ora mai nō tō rātou mau ’ati rahi. Fātata 33–34M.M.</div><div class="francais">Des tempêtes, des tremblements de terre, des incendies, des tourbillons et des cataclysmes attestent la crucifixion du Christ — Beaucoup de gens périssent — Les ténèbres recouvrent le pays pendant trois jours — Ceux qui restent se lamentent sur leur sort. Vers 33–34 apr. J.-C.</div></div>
    <nav>
        <a href="chapter_11_6.html">Chapitre précédent</a> | 
        <a href="chapter_11_8.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
