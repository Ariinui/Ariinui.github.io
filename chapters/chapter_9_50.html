
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 50</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 50</h2>
    <div class="verse-container"><div class="tahitien">30 ’Oia ïa, ’e ’ua vai noa te hau i rotopū ia rātou, ’e ’ua tupu te manuia rahi i roto i te ’ēkālesia nō tō rātou itoito ’e te ha’apa’o maita’i i te ha’apa’ora’a i te parau a te Atua, ’o tei fa’a’itehia mai ia rātou e Helamana, e Sibelona, e Korianetona, e Amona, ’e e tōna ra mau taea’e, ’oia ïa, ’e nā roto i te mau ta’ata ato’a ho’i ’o tei fa’atōro’ahia e te fa’anahora’a mo’a a te Atua ra, ’e tei bāpetizohia nō te tātarahapara’a, ’e tei tonohia ho’i nō te a’o atu i rotopū i te mau ta’ata.</div><div class="francais">30 Oui, et il eut une paix continuelle parmi eux, et une prospérité extrêmement grande dans l’Église, à cause de l’attention et de la diligence qu’ils apportaient à la parole de Dieu, qui leur était annoncée par Hélaman, et Shiblon, et Corianton, et Ammon, et ses frères, oui, et par tous ceux qui avaient été ordonnés par le saint ordre de Dieu, étant baptisés en vue du repentir et envoyés prêcher parmi le peuple.</div></div>
    <div class="verse-container"><div class="tahitien">1 ’E i teienei, i muri a’era, ’aita Moroni i fa’aea i te fa’aineine nō te ’arora’a, ’e ’aore rā nō te pāruru i tōna mau ta’ata nō te ’aro atu i te mau ’āti Lamana ; ’ua fa’aue ’oia i tōna mau nu’u fa’ehau ’ia ha’amata, i te ha’amatara’a nō te piti ’ahuru o te matahiti nō te fa’aterera’a a te mau ha’avā, ’ia ’ō ’e ’ia ha’apu’e i te repo ’ei ’āua i te mau ’oire ato’a i roto i te mau fenua ato’a e pārahihia ra e te mau ’āti Nephi.</div><div class="francais">1 Et alors, il arriva que Moroni ne cessa pas de faire des préparatifs de guerre, ou de défendre son peuple contre les Lamanites ; car au commencement de la vingtième année du règne des juges, il fit entreprendre, par ses armées, l’élévation de monceaux de terre tout autour de toutes les villes, dans tout le pays que possédaient les Néphites.</div></div><div class="verse-container"><div class="tahitien">2 ’E ’ua fa’aue ’oia ’ia tu’uhia te mau rā’au i ni’a i taua mau ’āua repo ra ; ’oia ïa, ’ia hāmanihia te mau ’āua rā’au mai te roa o te hō’ē ta’ata i te teitei, ’e ’ia ’āuahia te mau ’oire.</div><div class="francais">2 Et sur le sommet de ces bancs de terre, il fit mettre des bois de construction, oui, des ouvrages en bois de construction dressés jusqu’à hauteur d’homme, tout autour des villes.</div></div><div class="verse-container"><div class="tahitien">3 ’E ’ua fa’aue ’oia ’ia hāmanihia te tahi mau rā’au ’oe’oe ’e ’ia ha’amauhia te reira i ni’a i te mau ’āua rā’au ē ’ati noa a’e ; ’ei mea pa’ari ’e te teitei.</div><div class="francais">3 Et sur ces ouvrages en bois de construction, il fit dresser une structure de piquets sur les bois de construction, alentour ; et ils étaient forts et hauts.</div></div><div class="verse-container"><div class="tahitien">4 ’E ’ua fa’aue ’oia ’ia hāmanihia te mau pare ma te fāriu atu i ni’a i te mau ’āua rā’au ’oe’oe, ’e ’ua fa’aue ’oia ’ia hāmanihia te mau vāhi pāruruhia i ni’a i taua mau pare ra, ’ia ’ore te mau ’ōfa’i ’e te mau te’a a te mau ’āti Lamana e ha’apēpē ia rātou.</div><div class="francais">4 Et il fit ériger des tours qui dominaient ces ouvrages de piquets, et il fit construire des lieux de sécurité sur ces tours, de sorte que les pierres et les flèches des Lamanites ne pouvaient pas les blesser.</div></div><div class="verse-container"><div class="tahitien">5 ’E ’ua ineine rātou ’e ’ua ti’a ia rātou ’ia ma’a i te mau ’ōfa’i mai ni’a mai i te reira, mai te au i tō rātou hina’aro ’e tō rātou pūai, ’e ’ia taparahi i te ta’ata e tāmata ra i te ha’afātata mai i te mau patu o te ’oire.</div><div class="francais">5 Et elles étaient préparées de manière qu’ils pussent jeter des pierres de leur sommet, selon leur plaisir et leur force, et tuer quiconque tentait d’approcher des murs de la ville.</div></div><div class="verse-container"><div class="tahitien">6 ’E ’ua nā reira Moroni i te fa’aineine i te mau ha’apūra’a pa’ari i roto i te mau ’oire ato’a i te mau fenua ē ’ati noa a’e, nō te taera’a mai o tō rātou mau ’enemi.</div><div class="francais">6 Ainsi, Moroni prépara, tout autour de toutes les villes de tout le pays, des places fortes, en prévision de la venue de leurs ennemis.</div></div><div class="verse-container"><div class="tahitien">7 ’E i muri a’era, ’ua fa’aue atu ra Moroni i tōna mau nu’u fa’ehau ’ia haere i te hiti’a o te rā nō te mēdēbara ; ’oia ïa, ’ua haere rātou ’e ’ua tīahi atu ra i te mau ’āti Lamana ato’a i te hiti’a o te rā nō te mēdēbara i roto i tō rātou iho mau fenua, ’e tei te pae apato’a te reira i te fenua nō Zarahemela.</div><div class="francais">7 Et il arriva que Moroni fit avancer ses armées dans le désert de l’est ; oui, et elles s’avancèrent et chassèrent tous les Lamanites qui étaient dans le désert de l’est, jusque dans leur propre pays, qui était au sud du pays de Zarahemla.</div></div><div class="verse-container"><div class="tahitien">8 ’E te fenua ra nō Nephi, ’ua haere ’āfaro noa tōna ’ōti’a mai te miti i te hiti’a o te rā ē tae noa atu i te tō’o’a o te rā.</div><div class="francais">8 Et le pays de Néphi s’étendait en ligne droite de la mer de l’est à l’ouest.</div></div><div class="verse-container"><div class="tahitien">9 ’E i muri a’era, i tō Moroni tīahira’a atu i te mau ’āti Lamana pā’āto’a i rāpae i te mēdēbara nō te hiti’a o te rā, ’e tei te pae apato’erau te reira i tō rātou iho mau fenua, ’ua fa’aue atu ra ’oia ’ia haere atu te mau ta’ata nō te fenua ra nō Zarahemela e tō te fenua ē ’ati noa a’e i roto i te mēdēbara nō te hiti’a o te rā, e tae atu i te mau fenua i te hiti o te miti ra, ’e ’ia rave mai i taua fenua ra.</div><div class="francais">9 Et il arriva que lorsqu’il eut chassé tous les Lamanites du désert de l’est, qui était au nord des terres de leurs possessions, Moroni commanda aux habitants qui étaient au pays de Zarahemla et dans le pays alentour d’aller dans le désert de l’est, dans les régions frontières près du bord de la mer, et de posséder le pays.</div></div><div class="verse-container"><div class="tahitien">10 ’E ’ua tu’u ato’a atu ra ’oia i tōna mau nu’u fa’ehau i te pae apato’a, i te mau fenua i te hiti nō tō rātou mau fenua, ’e ’ua fa’aue atu ra ia rātou ’ia patu i te mau pā pa’ari ’ia ti’a ia rātou ’ia pāruru i tō rātou mau nu’u fa’ehau ’e tō rātou ta’ata i te rima o tō rātou mau ’enemi.</div><div class="francais">10 Et il plaça aussi des armées au sud, dans les régions frontières de leurs possessions, et leur fit ériger des fortifications afin de protéger leurs armées et leur peuple des mains de leurs ennemis.</div></div><div class="verse-container"><div class="tahitien">11 ’E ’ua nā reira ’oia i te tāpe’a i te mau ha’apūra’a pa’ari o te mau ’āti Lamana i roto i te mēdēbara nō te hiti’a o te rā, ’oia ïa, ’e tō te pae ato’a nō te tō’o’a o te rā, ma te ha’apa’ari i te ’ōti’a o te fenua i rōpū i te mau ’āti Nephi ’e te mau ’āti Lamana, i rōpū i te fenua nō Zarahemela e te fenua nō Nephi ; mai te miti i te tō’o’a o te rā, ma te haere nā te vāhi tumu o te ’ānāvai ra Sidona—’e tei te mau ’āti Nephi ra te mau fenua tā’āto’a i te pae apato’erau ; ’oia ïa, ’e te mau fenua tā’āto’a i te pae apato’erau i ’Auhune, mai te au i tō rātou hina’aro.</div><div class="francais">11 Et ainsi, il isola toutes les places fortes des Lamanites dans le désert de l’est, oui, et aussi à l’ouest, fortifiant la ligne entre les Néphites et les Lamanites, entre le pays de Zarahemla et le pays de Néphi, depuis la mer de l’ouest en passant par la source du fleuve Sidon — les Néphites possédant tout le pays situé du côté du nord, oui, tout le pays qui était situé du côté du nord par rapport au pays d’Abondance, selon leur bon plaisir.</div></div><div class="verse-container"><div class="tahitien">12 ’E ’ua nā reira Moroni ’e tōna mau nu’u fa’ehau i te ’imira’a i te tāpū ’ē atu i te pūai ’e te mana o te mau ’āti Lamana i ni’a i tō rātou ato’a ra mau fenua, ’ia ’ore tō rātou mana i ni’a i tō rātou ato’a ra mau fenua, ’e ’ua tupu tōna ra mau nu’u fa’ehau i te rahi i te mau mahana ato’a nā roto i te pāpūra’a te pārurura’a i fa’atupuhia nā roto i tāna ra mau ’ohipa.</div><div class="francais">12 Ainsi, Moroni, avec ses armées, qui augmentaient quotidiennement à cause de l’assurance de protection que ses ouvrages leur apportaient, cherchait à éliminer la force et la puissance des Lamanites des pays de leurs possessions, afin qu’ils n’eussent aucun pouvoir sur les pays de leur possession.</div></div><div class="verse-container"><div class="tahitien">13 ’E i muri a’era, ’ua ha’amata te mau ’āti Nephi i te niu o te hō’ē ’oire, ’e ’ua ma’iri rātou i tō te ’oire i’oa ’o Moroni ; ’e tei te pae miti nō te hiti’a o te rā te reira ; ’e tei te pae apato’a i te ’ōti’a nō te mau fenua o te mau ’āti Lamana.</div><div class="francais">13 Et il arriva que les Néphites commencèrent la fondation d’une ville, et ils appelèrent la ville du nom de Moroni ; et elle était près de la mer de l’est ; et elle était au sud près de la ligne des possessions des Lamanites.</div></div><div class="verse-container"><div class="tahitien">14 ’E ’ua ha’amata ato’a rātou i te niu nō te hō’ē ’oire i rōpū i te ’oire nō Moroni e te ’oire nō Aarona, ma te tū’ati atu i te mau hiti ’ōti’a o nā ’oire ra nō Aarona ’e o Moroni ; ’e ’ua ma’iri rātou i te i’oa o te ’oire, ’e ’aore rā tō te fenua i’oa, ’o Nephiha.</div><div class="francais">14 Et ils commencèrent aussi la fondation d’une ville entre la ville de Moroni et la ville d’Aaron, unissant les régions frontières d’Aaron et de Moroni ; et ils appelèrent la ville, ou le pays, du nom de Néphihah.</div></div><div class="verse-container"><div class="tahitien">15 ’E ’ua ha’amata ato’a rātou i taua iho matahiti ra i te patu i te mau ’oire e rave rahi i te pae apato’erau ; ’e te tahi e mea ta’a ’ē roa tōna huru ’o tā rātou i ma’iri i tōna i’oa ’o Lehi, ’e tei te pae apato’erau i pīha’i iho i te mau fenua i te hiti nō te pae miti.</div><div class="francais">15 Et ils commencèrent aussi, cette même année, à construire beaucoup de villes au nord, l’une d’une manière particulière, qu’ils appelèrent Léhi, qui était au nord, près des régions frontières du bord de la mer.</div></div><div class="verse-container"><div class="tahitien">16 ’E ’o te hope’a te reira nō te piti ’ahuru o te matahiti.</div><div class="francais">16 Et ainsi finit la vingtième année.</div></div><div class="verse-container"><div class="tahitien">17 ’E mai teie te huru nō te manuia rahi o te mau ta’ata o Nephi i te ha’amatara’a nō te piti ’ahuru ’e ma hō’ē o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">17 Et c’est dans cette situation prospère qu’était le peuple de Néphi au commencement de la vingt et unième année du règne des juges sur le peuple de Néphi.</div></div><div class="verse-container"><div class="tahitien">18 ’E ’ua manuia rahi rātou, ’e ’ua rahi roa tā rātou faufa’a ; ’oia ïa, ’ua fānau rahi rātou ’e ’ua pūai roa ho’i rātou i ni’a i te fenua.</div><div class="francais">18 Et ils prospérèrent extrêmement, et ils devinrent extrêmement riches ; oui, et ils se multiplièrent et devinrent forts dans le pays.</div></div><div class="verse-container"><div class="tahitien">19 ’E nō reira tē ’ite nei tātou i te aroha ’e te parauti’a o te mau ’ohipa a te Fatu, nō te fa’atupu i tāna ra mau parau ato’a i te mau tamari’i a te ta’ata nei ; ’oia ïa, ’ua ’ite tātou i teienei ē ’ua tupu mau tāna mau parau, ’o tāna i parau atu ia Lehi, i te nā-’ō-ra’a ē :</div><div class="francais">19 Et ainsi, nous voyons à quel point toutes les manières d’agir du Seigneur sont miséricordieuses et justes, au point d’accomplir toutes ses paroles à l’égard des enfants des hommes ; oui, nous pouvons voir que se confirment, même encore maintenant, les paroles qu’il adressa à Léhi, disant :</div></div><div class="verse-container"><div class="tahitien">20 E ao tō ’oe ’e tō tā ’oe ra mau tamari’i ; ’e e ha’amaita’ihia rātou, ’e mai te mea e ha’apa’o rātou i tā’u mau fa’auera’a e manuia ïa rātou i ni’a te fenua nei. ’Āre’a rā ’a ha’amana’o, mai te mea ē ’aita rātou e ha’apa’o i tā’u mau fa’auera’a, e tāpū-’ē-hia rātou mai mua atu i te aro o te Fatu.</div><div class="francais">20 Bénis êtes-vous, toi et tes enfants ; et ils seront bénis ; s’ils gardent mes commandements, ils prospéreront dans le pays. Mais souviens-toi : s’ils ne gardent pas mes commandements, ils seront retranchés de la présence du Seigneur.</div></div><div class="verse-container"><div class="tahitien">21 ’E tē ’ite nei tātou ē, ’ua tupu mau taua mau parau ra i te mau ta’ata o Nephi ; ’e nō tā rātou mau tātama’ira’a ’e tā rātou mau mārōra’a, ’oia ïa, tā rātou mau taparahira’a ta’ata, ’e tā rātou mau harura’a, ’e tā rātou ha’amorira’a ’īdolo, ’e tā rātou mau ’ohipa tai’ata, ’e tā rātou mau ’ohipa vi’ivi’i i rotopū ia rātou iho, i tupu ai tā rātou mau tama’i ’e tō rātou mau pau.</div><div class="francais">21 Et nous voyons que ces promesses se sont confirmées pour le peuple de Néphi ; car ce furent leurs querelles et leurs conflits, oui, leurs meurtres, et leurs pillages, leur idolâtrie, leurs fornications, et les abominations qui existaient parmi eux, qui attirèrent sur eux leurs guerres et leurs destructions.</div></div><div class="verse-container"><div class="tahitien">22 ’E rātou ato’a ’o tei itoito i te ha’apa’o i te mau fa’auera’a a te Fatu, ’ua fa’aorahia rātou i te mau tau ato’a ; ’a fa’autu’ahia ai e rave rahi tauatini o tō rātou mau taea’e parauti’a ’ore i te fa’atītīra’a, ’e ’aore rā i te pohe i te ’o’e ; ’e ’aore rā i te paruparura’a te fa’aro’o, ’e i te ’āmuira’a i te mau ’āti Lamana.</div><div class="francais">22 Et ceux qui étaient fidèles à garder les commandements du Seigneur furent délivrés en tout temps, alors que des milliers de leurs frères méchants étaient condamnés à la servitude, ou à périr par l’épée, ou à dégénérer dans l’incrédulité et à se mêler aux Lamanites.</div></div><div class="verse-container"><div class="tahitien">23 Inaha rā, ’aita atu e taime ’oa’oa roa atu i rotopū i te mau ta’ata o Nephi, mai te mau mahana mai o Nephi ē tae noa atu i te mau mahana o Moroni ; ’oia ïa, ē tae noa mai i teie taime, ’oia te matahiti e piti ’ahuru ’e ma hō’ē nō te fa’aterera’a a te mau ha’avā.</div><div class="francais">23 Mais voici, il n’y jamais eu d’époque plus heureuse parmi le peuple de Néphi, depuis les jours de Néphi, que du temps de Moroni, oui, à cette époque, la vingt et unième année du règne des juges.</div></div><div class="verse-container"><div class="tahitien">24 ’E i muri a’era, ’ua hope ato’a a’era te piti ’ahuru ’e ma piti matahiti nō te fa’aterera’a a te mau ha’avā ma te hau ; ’oia ïa, ’e ’oia ato’a te piti ’ahuru ’e ma toru o te matahiti.</div><div class="francais">24 Et il arriva que la vingt-deuxième année du règne des juges finit aussi dans la paix ; oui, et aussi la vingt-troisième année.</div></div><div class="verse-container"><div class="tahitien">25 ’E i muri a’era, i te ha’amatara’a nō te piti ’ahuru ’e ma maha o te matahiti nō te fa’aterera’a a te mau ha’avā, ’ua vai noa ato’a ïa te hau i rotopū i te mau ta’ata o Nephi, ’āhiri ’aita te mārōra’a i tupu i rotopū ia rātou nō ni’a i te fenua nō Lehi, ’e te fenua nō Morianetona, ’o tei tū’atihia i ni’a i te mau hiti fenua nō Lehi ; ’e tei te pae tahatai nā fenua ato’a e piti ra.</div><div class="francais">25 Et il arriva qu’au commencement de la vingt-quatrième année du règne des juges, il aurait eu aussi la paix parmi le peuple de Néphi, si une querelle ne s’était pas produite entre eux concernant le pays de Léhi et le pays de Morianton, qui touchait aux régions frontières de Léhi ; les deux se trouvant dans les régions frontières près du bord de la mer.</div></div><div class="verse-container"><div class="tahitien">26 Inaha ho’i, ’ua tītau te feiā i fāri’i i te fenua ra nō Morianetona, i te hō’ē tufa’a nō te fenua ra nō Lehi ; nō reira ’ua tupu ihora te hō’ē mārōra’a rahi i rotopū ia rātou, ’e nō reira ho’i ’ua rave ihora te mau ta’ata o Morianetona i te mauha’a tama’i nō te ’aro atu i tō rātou mau taea’e, ’e ’ua fa’aoti rātou ’ia taparahi atu ia rātou i te ’o’e.</div><div class="francais">26 Car voici, le peuple qui possédait le pays de Morianton réclamait une partie du pays de Léhi ; c’est pourquoi, il commença à avoir une vive querelle entre eux, au point que le peuple de Morianton prit les armes contre ses frères et qu’il était décidé à les tuer par l’épée.</div></div><div class="verse-container"><div class="tahitien">27 Inaha rā, ’ua horo atu ra te feiā i fāri’i i te fenua ra nō Lehi i te pūhapara’a o Moroni, ’e ’ua ani atu iāna nō te tauturura’a ; ’e inaha e ’ere ho’i rātou tei hapa.</div><div class="francais">27 Mais voici, le peuple qui possédait le pays de Léhi s’enfuit dans le camp de Moroni et fit appel à son aide ; car voici, il n’était pas dans son tort.</div></div><div class="verse-container"><div class="tahitien">28 ’E i muri a’era, ’ia ’ite a’era te mau ta’ata o Morianetona, ’o tei arata’ihia e te hō’ē ta’ata ’o Morianetona tōna i’oa ē, ’ua horo atu te mau ta’ata o Lehi i te pūhapara’a o Moroni, ’ua mata’u rahi roa a’era rātou ’o te haere mai tō Moroni nu’u fa’ehau e ha’amou ia rātou.</div><div class="francais">28 Et il arriva que lorsque le peuple de Morianton, qui était dirigé par un homme dont le nom était Morianton, constata que le peuple de Léhi s’était enfui dans le camp de Moroni, il fut dans une crainte extrême que l’armée de Moroni ne vînt contre lui et ne le détruisît.</div></div><div class="verse-container"><div class="tahitien">29 Nō reira, ’ua fa’atupu ihora Morianetona i te mana’o i roto i tō rātou ’ā’au ’ia horo atu rātou i te fenua i te pae apato’erau, ’e e rave rahi tō reira mau pape rarahi, ’e ’ia rave i te fenua i te pae apato’erau.</div><div class="francais">29 C’est pourquoi, Morianton leur mit dans le cœur de fuir au pays qui était situé du côté du nord, qui était couvert de grandes étendues d’eau, et de prendre possession du pays qui était situé du côté du nord.</div></div><div class="verse-container"><div class="tahitien">30 ’E inaha, e rave fa’aoti rātou i teie ’ōpuara’a, (’o tē riro ho’i ’ei tumu e tupu ai te ’oto) inaha rā, nō te mea e ta’ata ’iriā ’ōhie noa ’o Morianetona, nō reira ’ua tupu ihora tōna riri i te hō’ē o tōna ra mau tāvini vahine, ’e ’ua fa’atae atu ra ’oia i tōna rima i ni’a iāna ’e ’ua taparahi roa ihora iāna.</div><div class="francais">30 Et voici, ils auraient mis ce plan à exécution (ce qui aurait été une situation déplorable), si Morianton, homme très irascible, ne s’était pas mis en colère contre une de ses servantes, et ne s’était jeté sur elle et ne l’avait beaucoup battue.</div></div><div class="verse-container"><div class="tahitien">31 ’E i muri a’era, ’ua horo atu ra taua tāvini vahine ra, ’e ’ua tae atu ra i te pūhapara’a o Moroni, ’e ’ua fa’a’ite atu ra ia Moroni i te mau mea ato’a i tupu, ’e nō ni’a ato’a i tā rātou mau ’ōpuara’a nō te horo atu i te fenua i te pae apato’erau.</div><div class="francais">31 Et il arriva qu’elle s’enfuit, et passa dans le camp de Moroni, et raconta à Moroni tout ce qui avait trait à l’affaire, et aussi ce qui avait trait à leur intention de fuir dans le pays situé du côté du nord.</div></div><div class="verse-container"><div class="tahitien">32 I teienei, inaha, ’ua mata’u ihora te mau ta’ata i ’Auhune, ’o Moroni iho ā rā, ’o te fa’aro’o atu rātou i te mau parau a Morianetona ’e ’o te ’āmui atu ho’i rātou i tōna ra mau ta’ata, ’e nā roto i te reira e roa’a ai iāna taua mau tufa’a fenua ra, ’o tē fa’atupu i te mau pe’ape’a rahi i rotopū i te mau ta’ata o Nephi ; ’oia ïa, ’e nā roto i taua mau pe’ape’a ra e mou ai tō rātou ti’amāra’a.</div><div class="francais">32 Or, voici, le peuple qui était au pays d’Abondance, ou plutôt Moroni, craignit qu’ils n’écoutent les paroles de Morianton et ne s’unissent à son peuple, et ainsi, il obtiendrait la possession de ces parties du pays, ce qui créerait une situation lourde de conséquences parmi le peuple de Néphi, oui, conséquences qui conduiraient au renversement de leur liberté .</div></div><div class="verse-container"><div class="tahitien">33 Nō reira ’ua tono atu ra Moroni i te hō’ē nu’u fa’ehau ’e tō rātou mau pūhapara’a, ’ia tae nā mua roa mai i te mau ta’ata o Morianetona, nō te tāpe’a i tō rātou horora’a i te fenua ra i te pae apato’erau.</div><div class="francais">33 C’est pourquoi Moroni envoya une armée, avec son camp, devancer le peuple de Morianton pour arrêter sa fuite dans le pays situé du côté du nord.</div></div><div class="verse-container"><div class="tahitien">34 ’E i muri a’era, ’aita rātou i tae nā mua mai i te mau ta’ata o Morianetona ē tae roa atu ’ua tae rātou i te mau ’ōti’a nō te fenua ra nō Ano ; ’e i reira nā mua atu ra rātou i te mau ta’ata o Morianetona, nā te vāhi oaoa nā te pae miti e tae atu ai i te fenua i te pae apato’erau ; ’oia ïa, tei rōpū te reira i te miti, i te pae tō’o’a o te rā ’e te pae hiti’a o te rā.</div><div class="francais">34 Et il arriva qu’ils ne les devancèrent que lorsqu’ils furent arrivés dans les régions frontières du pays de Désolation ; et là ils les devancèrent, près du passage étroit qui menait près de la mer jusque dans le pays situé du côté du nord, oui, près de la mer, à l’ouest et à l’est.</div></div><div class="verse-container"><div class="tahitien">35 ’E i muri a’era, ’ua ’aro ihora te nu’u fa’ehau i tonohia atu e Moroni, ’e ’o tei arata’ihia e te hō’ē ta’ata o Teanekuma tōna i’oa, i te mau ta’ata o Morianetona ; ’e nō te mana’o ’eta’eta o te mau ta’ata o Morianetona, (’o tei fa’aitoitohia e tāna iho mau ’ohipa ’ī’ino ’e te mau parau tāvaimanino) ’ua tupu ihora te hō’ē ’arora’a i rotopū ia rātou, ’e ’ua taparahi ihora Teanekuma ia Morianetona, ’e ’ua vī ihora tōna nu’u fa’ehau, ’e ’ua rave ihora ia rātou ’ei mau ’āuri, ’e ’ua ho’i atu ra i te pūhapara’a o Moroni. ’E ’o te hope’a te reira nō te piti ’ahuru ’e ma maha o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">35 Et il arriva que l’armée qui fut envoyée par Moroni, qui était dirigée par un homme dont le nom était Téancum, rencontra le peuple de Morianton ; et le peuple de Morianton était si obstiné (car il était inspiré par sa méchanceté et ses paroles flatteuses), qu’une bataille s’engagea entre eux, dans laquelle Téancum tua Morianton et battit son armée, et la fit prisonnière, et revint au camp de Moroni. Et ainsi finit la vingt-quatrième année du règne des juges sur le peuple de Néphi.</div></div><div class="verse-container"><div class="tahitien">36 ’E ’ua nā-reira-hia te fa’aho’ira’ahia mai o te mau ta’ata o Morianetona. ’E i muri iho i tō rātou fafaura’a i te fa’atupu noa i te hau, ’ua fa’aho’ihia rātou i te fenua ra nō Morianetona, ’e ’ua tupu ihora te hō’ē tāhō’ēra’a i roto ia rātou ’e te mau ta’ata o Lehi ; ’e ’ua fa’aho’i-ato’a-hia atu ra rātou i tō rātou mau fenua.</div><div class="francais">36 Et ainsi, le peuple de Morianton fut ramené. Et lorsqu’il eut fait alliance de respecter la paix, il fut rétabli dans le pays de Morianton, et une union eut lieu entre lui et le peuple de Léhi ; et il fut aussi rétabli dans ses terres.</div></div><div class="verse-container"><div class="tahitien">37 ’E i muri a’era, i taua iho matahiti ra ’a tupu fa’ahou ai te hau i rotopū i te mau ta’ata o Nephi, ’ua pohe ihora Nephiha, te piti o te ha’avā rahi, ’e ’ua rave māite ’oia i tōna ti’ara’a ha’avā ma te parauti’a i mua i te Atua.</div><div class="francais">37 Et il arriva que la même année où le peuple de Néphi retrouva la paix, Néphihah, le deuxième grand juge, mourut, ayant occupé le siège du jugement avec une droiture parfaite devant Dieu.</div></div><div class="verse-container"><div class="tahitien">38 ’Āre’a rā, ’aita ’oia i hina’aro ’ia fāri’i i te mau pāpa’a parau ’e te mau mea i hi’ohia e Alama ’e tōna mau metua ’ei mea mo’a roa ; nō reira ’ua hōro’a atu Alama i teie mau mea i tāna tamaiti ra ia Helamana.</div><div class="francais">38 Néanmoins, il avait refusé à Alma de prendre possession de ces annales et des choses qu’Alma et ses pères estimaient être très sacrées ; c’est pourquoi, Alma les avait confiées à son fils, Hélaman.</div></div><div class="verse-container"><div class="tahitien">39 Inaha, i muri a’era, ’ua mā’itihia te tamaiti a Nephiha ’ei ha’avā, nō te mono i tōna metua tāne ; ’oia ïa, ’ua mā’itihia ’oia ’ei ha’avā rahi ’e ’ei tāvana i ni’a a’e i te mau ta’ata, ma te hōreo ’e te fa’auera’a mo’a ’ia ha’avā ma te parauti’a, ’e ’ia fa’atupu noa i te hau ’e te ti’amāra’a o te mau ta’ata, ’e ’ia fa’ati’a ia rātou ’ia ha’apa’o i tō rātou mau ti’ara’a mo’a ’ia ha’amori i te Fatu tō rātou Atua ; ’oia ïa, ’ia pāturu ’e ’ia fa’ati’a i te ’ohipa a te Atua ē hope roa a’e tōna mau mahana, ’e ’ia fa’autu’a i te feiā parauti’a ’ore ’ia au i tā rātou hara.</div><div class="francais">39 Voici, il arriva que le fils de Néphihah fut nommé pour occuper le siège du jugement à la place de son père ; oui, il fut nommé grand juge et gouverneur du peuple, avec le serment et l’ordonnance sacrée de juger en justice, et de garder la paix et la liberté du peuple, et de lui assurer ses garanties sacrées d’adorer le Seigneur, son Dieu, oui, de soutenir et de défendre la cause de Dieu toute sa vie, et de faire comparaître les méchants devant la justice, selon leur crime.</div></div><div class="verse-container"><div class="tahitien">40 I teienei, inaha, ’o Pahorana tōna i’oa. ’E ’ua riro Pahorana ’ei mono nō tōna metua tāne, ’e ’ua ha’amata ’oia i te fa’atere i te mau ta’ata o Nephi i te hope’a nō te piti ’ahuru ’e ma maha o te matahiti.</div><div class="francais">40 Or, voici, son nom était Pahoran. Et Pahoran occupa le siège de son père et commença, à la fin de la vingt-quatrième année, son règne sur le peuple de Néphi.</div></div>
    <div class="verse-container introduction"><div class="tahitien">’Ua tītau te mau ta’ata-hina’aro-ari’i ’ia fa’ahuru ’ē i te ture ’e ’ia mā’iti i te hō’ē ari’i—’Ua pāturuhia Pahorana e te feiā-ti’amā nā roto i te reo o te mau ta’ata—’Ua ha’avī Moroni i te mau ta’ata-hina’aro-ari’i ’ia ’aro nō tō rātou fenua ’e mai te mea ’aita, e taparahihia rātou—’Ua haru ’Amalikia ’e te mau ’āti Lamana e rave rahi mau ’oire ’o tei pāruru-maita’i-hia—’Ua pāruru atu Teanekuma i te ’arora’a a te mau ’āti Lamana ’e ’ua taparahi ia ’Amalikia i roto i tōna ti’ahapa. Fātata 67–66H.M.</div><div class="francais">Les hommes-du-roi cherchent à changer la loi et à installer un roi — Pahoran et les hommes-libres sont soutenus par la voix du peuple — Moroni oblige les hommes-du-roi à défendre leur pays sous peine de mort — Amalickiah et les Lamanites s’emparent de beaucoup de villes fortifiées — Téancum repousse l’invasion lamanite et tue Amalickiah dans sa tente. Vers 67–66 av. J.-C.</div></div>
    <p>
        <a href="chapter_9_49.html">Chapitre précédent</a> | 
        <a href="chapter_9_51.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
