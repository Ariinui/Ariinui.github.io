
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 25</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Alma</h1>
            <h2>Alma Chapitre 25</h2>
            <div class="verse-container"><div class="tahitien">1 ’E inaha, i teienei, i muri a’era, ’ua rahi roa te riri o taua mau ’āti Lamana ra nō te mea ’ua taparahi rātou i tō rātou mau taea’e ; nō reira ’ua tapu ihora ’ia tāho’o atu i te mau ’āti Nephi ; ’e ’aita a’era rātou i tāmata fa’ahou ’ia taparahi i te mau ta’ata o te Aneti-Nephi-Lehi i taua taime ra.</div><div class="francais">1 Et voici, alors il arriva que ces Lamanites furent dans une plus grande colère parce qu’ils avaient tué leurs frères ; c’est pourquoi, ils jurèrent de se venger des Néphites ; ils ne tentèrent plus de tuer le peuple d’Anti-Néphi-Léhi à ce moment-là.</div></div><div class="verse-container"><div class="tahitien">2 ’Āre’a rā ’ua arata’i mai ra rātou i tō rātou mau nu’u fa’ehau i te mau hiti nō te fenua ra nō Zarahemela, ’e ’ua ’aro atu ra rātou i te mau ta’ata e pārahi ra i te fenua ra nō Amoniha ’e ’ua ha’amou ia rātou.</div><div class="francais">2 Mais ils prirent leurs armées et passèrent dans les régions frontières du pays de Zarahemla, et tombèrent sur le peuple qui était au pays d’Ammonihah et le détruisirent .</div></div><div class="verse-container"><div class="tahitien">3 ’E i muri iho i te reira, e rave rahi tā rātou mau tama’ira’a i te mau ’āti Nephi, ’e ’ua ti’avaruhia ’e ’ua taparahihia ho’i rātou.</div><div class="francais">3 Et après cela, ils eurent beaucoup de batailles avec les Néphites, dans lesquelles ils furent chassés et tués.</div></div><div class="verse-container"><div class="tahitien">4 ’E i rotopū i te mau ’āti Lamana i taparahihia, nō roto mai ïa te pae rahi roa i te hua’ai o Amulona ’e tōna ra mau taea’e, ’e e mau tahu’a ho’i rātou nā Noa, ’e ’ua taparahihia rātou e te rima o te mau ’āti Nephi.</div><div class="francais">4 Et parmi les Lamanites qui furent tués se trouvait presque toute la postérité d’Amulon et de ses frères, qui étaient les prêtres de Noé, et ils furent tués par les mains des Néphites ;</div></div><div class="verse-container"><div class="tahitien">5 ’E ’ua horo atu ra te toe’a ’o rātou i te mēdēbara i te hiti’a o te rā, ’e i muri iho i tō rātou harura’a i te mana ’e te ha’amanara’a i ni’a a’e i te mau ’āti Lamana, ’ua ha’amou ihora rātou i te mau ’āti Lamana e rave rahi i te auahi nō tō rātou ti’aturira’a—</div><div class="francais">5 et le reste, ayant fui dans le désert de l’est, et ayant usurpé le pouvoir et l’autorité sur les Lamanites, fit périr beaucoup de Lamanites par le feu à cause de leur croyance —</div></div><div class="verse-container"><div class="tahitien">6 Nō te pae rahi ho’i o rātou, i muri iho i tō rātou mau pau rahi ’e te mau ’ati e rave rahi ho’i, ’ua tūra’ihia rātou ’ia ha’amana’o i te mau parau tā Aarona ’e tōna ra mau taea’e i a’o atu ia rātou i tō rātou ra fenua ; nō reira ’ua tupu ihora tō rātou ti’aturi ’ore i te mau peu tumu a tō rātou ra mau metua, ’e ’ia ti’aturi i te Fatu, ’e nāna i hōro’a mai i te mana rahi i te mau ’āti Nephi ; ’e nō reira e rave rahi tō rātou tei fa’afāriuhia i roto i te mēdēbara.</div><div class="francais">6 car beaucoup d’entre eux, après avoir subi beaucoup de pertes et tant d’afflictions, commencèrent à être incités à se souvenir des paroles qu’Aaron et ses frères leur avaient prêchées dans leur pays ; c’est pourquoi, ils commencèrent à cesser de croire aux traditions de leurs pères, et à croire au Seigneur, à croire qu’il donnait un grand pouvoir aux Néphites ; et ainsi il en eut beaucoup parmi eux qui furent convertis dans le désert.</div></div><div class="verse-container"><div class="tahitien">7 ’E i muri a’era, ’ua fa’aue atu ra rātou, ’oia ho’i te mau tāvana nō te toe’a nō te hua’ai o te mau tamari’i a Amulona ra, ’ia taparahihia rātou, ’oia ïa, te mau ta’ata ato’a i ti’aturi i taua mau mea nei.</div><div class="francais">7 Et il arriva que ces gouverneurs, qui étaient le reste des enfants d’Amulon, les firent mettre à mort, oui, tous ceux qui croyaient en ces choses.</div></div><div class="verse-container"><div class="tahitien">8 I teienei, nā taua taparahira’a ra i fa’ati’arepu i te riri i roto i tō rātou mau taea’e e rave rahi ; ’e ’ua tupu ihora te mārōra’a i roto i te mēdēbara ; ’e ’ua ha’amata ihora te mau ’āti Lamana i te ’imi i te hua’ai o Amulona ’e tōna ra mau taea’e ’e ’ua ha’amata ihora i te taparahi ia rātou, ’e ’ua horo atu ra rātou i roto i te mēdēbara i te hiti’a o te rā.</div><div class="francais">8 Or, ce martyre fit que beaucoup de leurs frères furent excités à la colère ; et il commença à avoir des querelles dans le désert ; et les Lamanites commencèrent à traquer la postérité d’Amulon et de ses frères et commencèrent à les tuer ; et ils s’enfuirent dans le désert de l’est.</div></div><div class="verse-container"><div class="tahitien">9 ’E inaha, ’ua ’imihia rātou e te mau ’āti Lamana i teie nei mahana. Nō reira ’ua tupu mau atu ra te mau parau a Abinadi, ’o tāna i parau nō ni’a i te hua’ai o te mau tahu’a ’o tei tītau ’ia ha’apohe iāna i te auahi.</div><div class="francais">9 Et voici, ils sont traqués à ce jour par les Lamanites. C’est ainsi que se réalisèrent les paroles d’Abinadi concernant la postérité des prêtres qui lui firent subir la mort par le feu.</div></div><div class="verse-container"><div class="tahitien">10 ’Ua parau ho’i ’oia ia rātou : Tā ’outou e rave mai iā’u nei, e taipe ïa nō te mau mea e tupu a muri atu.</div><div class="francais">10 Car il leur dit : Ce que vous me ferez sera une figure de choses à venir.</div></div><div class="verse-container"><div class="tahitien">11 ’E i teienei, ’o Abinadi te ta’ata mātāmua i pohe i te auahi nō tōna ti’aturi i te Atua ; i teienei o teie te aura’a nō tāna parau, ’e e rave rahi te ta’ata e pohe i te auahi mai iāna i pohe ra.</div><div class="francais">11 Et maintenant, Abinadi fut le premier à subir la mort par le feu à cause de sa croyance en Dieu ; or, c’est cela qu’il voulait dire, que beaucoup subiraient la mort par le feu, comme il l’avait subie.</div></div><div class="verse-container"><div class="tahitien">12 ’E ’ua parau atu ’oia i te mau tahu’a o Noa, ’e nā tō rātou hua’ai e taparahi i te mau ta’ata e rave rahi mai iāna e taparahihia ra, ’e e ha’apurara-roa-hia rātou ’e e taparahihia ho’i, mai te māmoe tīa’i ’ore i a’ua’uhia ’e i taparahihia ho’i e te mau ’ānimara taehae ra ; ’e i teienei, inaha, ’ua tupu mau atu ra taua mau parau nei, ’ua ti’avaruhia rātou e te mau ’āti Lamana, ’e ’ua a’ua’uhia, ’e ’ua taparahihia.</div><div class="francais">12 Et il dit aux prêtres de Noé que leur postérité en ferait mettre beaucoup à mort, de la même manière que lui, et qu’ils seraient dispersés en tous sens et tués, tout comme une brebis qui n’a pas de berger est chassée et tuée par les bêtes sauvages ; et maintenant, voici, ces paroles s’accomplirent, car ils furent chassés par les Lamanites, et ils furent traqués, et ils furent frappés.</div></div><div class="verse-container"><div class="tahitien">13 ’E i muri a’era, ’ia ’ite a’era te mau ’āti Lamana ē, ’aita roa e ti’a ia rātou ’ia ha’avī atu i te mau ’āti Nephi, ’ua ho’i fa’ahou atu ra rātou i tō rātou iho fenua ; ’e e rave rahi tō rātou tei haere mai e pārahi i te fenua ra nō Isema’ela, ’e i te fenua ra nō Nephi ; ’e ’ua ’āmui mai rātou i te mau ta’ata o te Atua, ’oia ho’i i te mau ta’ata nō Aneti-Nephi-Lehi.</div><div class="francais">13 Et il arriva que lorsque les Lamanites virent qu’ils ne pouvaient pas avoir le dessus sur les Néphites, ils retournèrent de nouveau dans leur pays ; et beaucoup d’entre eux passèrent au pays d’Ismaël et au pays de Néphi pour demeurer, et se joignirent au peuple de Dieu, qui était le peuple d’Anti-Néphi-Léhi .</div></div><div class="verse-container"><div class="tahitien">14 ’E ’ua tanu ato’a ihora rātou i tā rātou mau mauha’a tama’i, mai tā tō rātou mau taea’e i nā reira, ’e ’ua riro a’era rātou ’ei feiā parauti’a ; ’e ’ua haere rātou nā te ’ē’a o te Fatu, ’e ’ua ha’apa’o ho’i i tāna mau fa’auera’a ’e tāna mau ture.</div><div class="francais">14 Et ils enterrèrent aussi leurs armes de guerre, comme leurs frères l’avaient fait, et ils commencèrent à être un peuple juste ; et ils marchèrent dans les voies du Seigneur et s’appliquèrent à garder ses commandements et ses ordonnances.</div></div><div class="verse-container"><div class="tahitien">15 ’Oia ïa, ’ua ha’apa’o rātou i te ture a Mose ; ’e e mea ti’a roa ho’i ia rātou ’ia ha’apa’o noa i te ture a Mose, nō te mea ’aita ā te reira i fa’atupuhia. ’E ’a vai noa ai rātou i raro a’e i te ture a Mose, tē hi’o ra rātou i mua i te taera’a mai o te Mesia, i te mana’ora’a ē, e taipe te ture a Mose nō tōna taera’a mai, ’e i te ti’aturira’a ē, ’ia ha’apa’o ā rātou i taua mau ’ohipa ra e ’itehia e te mata e ti’a ai, ē tae noa atu i te tau e fa’a’itehia mai ai ’oia ia rātou ra.</div><div class="francais">15 Oui, et ils gardèrent la loi de Moïse ; car il était opportun qu’ils gardent encore la loi de Moïse, car elle n’était pas entièrement accomplie. Mais malgré la loi de Moïse, ils attendaient la venue du Christ, considérant que la loi de Moïse était une figure de sa venue et croyant qu’ils devaient garder ces observances extérieures jusqu’au moment où il leur serait révélé.</div></div><div class="verse-container"><div class="tahitien">16 I teienei, ’aita rātou i mana’o ē, e tae mai te fa’aorara’a nā roto i te ture a Mose ; ’āre’a rā ’ua ha’apūai te ture a Mose i tō rātou fa’aro’o i te Mesia ; ’e nō te reira ’ua tāpe’a rātou i te ti’aturi nā roto i te fa’aro’o ē tae noa atu i te fa’aorara’a mure ’ore, ma te ti’aturi i te vārua nō te tohu, ’o tei fa’a’ite mai i te mau mea e tupu a muri atu.</div><div class="francais">16 Or, ils ne pensaient pas que le salut venait par la loi de Moïse, mais la loi de Moïse servait à fortifier leur foi au Christ ; et c’est ainsi qu’ils conservèrent l’espérance par la foi, pour le salut éternel, s’appuyant sur l’esprit de prophétie, qui parlait de ces choses à venir.</div></div><div class="verse-container"><div class="tahitien">17 ’E i teienei, inaha, ’ua ’oa’oa rahi roa Amona, ’e Aarona, ’e Omonera, ’e Himeni, ’e tō rātou mau taea’e, nō te ’ohipa manuia tā rātou i rave i rotopū i te mau ’āti Lamana, i te ’itera’a ē, ’ua hōro’a mai te Fatu ia rātou i tei au i tā rātou mau pure, ’e ’ua fa’atupu mau ho’i ’oia i tāna parau ia rātou i roto i te mau mea ato’a.</div><div class="francais">17 Et alors, voici, Ammon, et Aaron, et Omner, et Himni, et leurs frères se réjouirent extrêmement à cause du succès qu’ils avaient eu parmi les Lamanites, voyant que le Seigneur leur avait accordé ce qu’ils avaient demandé dans leurs prières, et qu’il avait aussi réalisé dans tous les détails la parole qu’il leur avait adressée.</div></div>
            <div class="verse-container introduction"><div class="tahitien">Tē ’oa’oa nei Amona i te Fatu—’Ua ha’apūaihia te feiā ha’apa’o maita’i e te Fatu ’e ’ua fāri’i rātou i te ’ite—Nā roto i te fa’aro’o e ti’a ai i te mau ta’ata ’ia ’āfa’i mai i te mau ta’ata e rave rahi tauatini i te tātarahapa—Tei te Atua ra te tā’āto’ara’a nō te mana ’e ’ua ’ite ’oia i te mau mea ato’a. Fātata e 90–77H.M.</div><div class="francais">Ammon se glorifie dans le Seigneur — Les fidèles sont fortifiés par le Seigneur et reçoivent la connaissance — Par la foi, les hommes peuvent amener des milliers d’âmes au repentir — Dieu tout pouvoir et comprend tout. Vers 90–77 av. J.-C.</div></div>
            <nav class="chapter-nav">
                <a href="chapter_9_24.html">Chapitre précédent</a> | 
                <a href="chapter_9_26.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
