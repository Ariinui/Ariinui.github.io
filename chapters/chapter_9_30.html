
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 30</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 30</h2>
    <div class="verse-container"><div class="tahitien">1 Inaha, i teie nei, i muri a’era, i muri iho i tō te mau ta’ata o Amona pārahira’a i te fenua ra nō Ieresona, ’oia ïa, i muri iho i tō te mau ’āti Lamana ti’avarura’ahia i rāpae i te fenua, ’e te tanura’ahia tō rātou feiā pohe ’e te mau ta’ata o te fenua ra—</div><div class="francais">1 Voici, alors, il arriva que lorsque le peuple d’Ammon fut établi au pays de Jershon, oui, et aussi lorsque les Lamanites eurent été chassés du pays, et que leurs morts eurent été enterrés par le peuple du pays —</div></div><div class="verse-container"><div class="tahitien">2 ’Aita ho’i i ti’a ’ia tai’ohia tō rātou feiā pohe nō te rahi ; ’e ’aita ato’a ho’i tō te mau ’āti Nephi feiā pohe i tai’ohia—’e i muri a’era, ’ia oti a’era tā rātou tanura’a i tō rātou feiā pohe ra, ’e i muri iho i te mau mahana nō te ha’apaera’a mā’a, ’e nō te ’oto, ’e nō te pure, (’o te ’ahuru ma ono ïa o te matahiti nō te fa’aterera’a a te mau ha’avā i ni’a iho i te mau ta’ata o Nephi) ’ua tupu tāmau ihora te hau i ni’a i te fenua tā’āto’a.</div><div class="francais">2 Or, leurs morts ne furent pas comptés à cause de la grandeur de leur nombre ; et les morts des Néphites ne furent pas comptés non plus — mais il arriva que lorsqu’ils eurent enterré leurs morts, et aussi après les jours de jeûne, et de deuil, et de prière (et c’était la seizième année du règne des juges sur le peuple de Néphi), il commença à avoir une paix continuelle dans tout le pays.</div></div><div class="verse-container"><div class="tahitien">3 ’Oia ïa, ’ua ha’apa’o māite ihora te mau ta’ata i te mau fa’auera’a a te Fatu ; ’e ’ua ha’apa’o māite rātou i te mau ’ōro’a a te Atua, mai te au i te ture a Mose ra ; ’ua ha’api’ihia ho’i rātou ’ia ha’apa’o i te ture a Mose ē tae noa atu ’ua fa’ati’ahia te reira.</div><div class="francais">3 Oui, et le peuple s’appliqua à garder les commandements du Seigneur ; et il était strict à observer les ordonnances de Dieu, selon la loi de Moïse ; car il lui était enseigné de garder la loi de Moïse jusqu’à ce qu’elle fût accomplie.</div></div><div class="verse-container"><div class="tahitien">4 ’E ’aita atu ra e pe’ape’a i tupu i rotopū i te mau ta’ata nō te hō’ē ’ahuru ’e ma ono matahiti nō te fa’aterera’a a te mau ha’avā i ni’a iho i te mau ta’ata o Nephi.</div><div class="francais">4 Et ainsi, le peuple n’eut pas de troubles toute la seizième année du règne des juges sur le peuple de Néphi.</div></div><div class="verse-container"><div class="tahitien">5 ’E i muri a’era, ’ia tae a’era i te ha’amatara’a nō te ’ahuru ’e ma hitu matahiti nō te fa’aterera’a a te mau ha’avā, ’ua vai tāmau noa te hau.</div><div class="francais">5 Et il arriva qu’au commencement de la dix-septième année du règne des juges, il eut une paix continuelle.</div></div><div class="verse-container"><div class="tahitien">6 ’E i muri a’era, i te pae hope’a nō te ’ahuru ’e ma hitu matahiti, ’ua tae mai te hō’ē ta’ata i te fenua ra nō Zarahemela, ’e e Aneti-Mesia ho’i ’oia, ’e ’ua ha’amata ihora ’oia i te a’o atu i te mau ta’ata ma te pāto’i atu i te mau parau tohu i parauhia e te mau peropheta, nō ni’a i te taera’a mai o te Mesia.</div><div class="francais">6 Mais il arriva que tout à la fin de la dix-septième année, il vint un homme au pays de Zarahemla, et il était l’antéchrist, car il commença à prêcher au peuple contre les prophéties qui avaient été dites par les prophètes concernant la venue du Christ.</div></div><div class="verse-container"><div class="tahitien">7 I teienei, ’aita roa e ture nō ni’a i te huru o te fa’aro’o o te hō’ē ta’ata ; ’e e mea au ’ore ho’i i te mau fa’auera’a a te Atua ’ia vai te hō’ē noa atu ture tei fa’atupu i te au-ore-ra’a i rotopū i te mau ta’ata.</div><div class="francais">7 Or, il n’y avait pas de loi contre la croyance d’un homme, car il était strictement contraire aux commandements de Dieu qu’il eût une loi qui mît les hommes sur un pied d’inégalité.</div></div><div class="verse-container"><div class="tahitien">8 Tē nā ’ō mai ra ho’i te mau pāpa’ira’a mo’a : ’A fa’ata’a na ’outou i teie nei mahana i tā ’outou e ha’amori.</div><div class="francais">8 Car ainsi dit l’Écriture : Choisissez aujourd’hui qui vous voulez servir.</div></div><div class="verse-container"><div class="tahitien">9 I teienei, mai te mea e hina’aro te hō’ē ta’ata ’ia ha’amori i te Atua, e ti’a ïa iāna ; ’oia ïa, mai te mea ē ’ua ti’aturi ’oia i te Atua, e ti’a ato’a ïa iāna ’ia ha’amori iāna ; ’āre’a rā mai te mea ē ’aita ’oia e ti’aturi atu iāna, ’aita ïa e ture nō te fa’autu’a iāna.</div><div class="francais">9 Or, si un homme désirait servir Dieu, c’était son droit ; ou plutôt, s’il croyait en Dieu, il avait le droit de le servir ; mais s’il ne croyait pas en lui, il n’y avait pas de loi pour le punir.</div></div><div class="verse-container"><div class="tahitien">10 ’Ia taparahi rā ’oia i te hō’ē ta’ata, ’ua fa’autu’ahia ïa ’oia i te utu’a pohe ; ’e ’ia rave huna noa ’oia, ’ua fa’autu’a-ato’a-hia ïa ’oia ; ’e ’ia ’eiā ’oia, ’ua fa’autu’a-ato’a-hia ïa ’oia ; ’e ’ia fa’aturi ’oia, ’ua fa’autu’a-ato’a-hia ïa ’oia ; ’oia ïa, nō teie mau ’ohipa ’ī’ino ato’a ’ua fa’autu’ahia rātou.</div><div class="francais">10 Mais s’il commettait le meurtre, il était puni de mort ; et s’il commettait des actes de brigandage, il était également puni ; et s’il volait, il était également puni ; et s’il commettait l’adultère, il était également puni ; oui, pour toute cette méchanceté, ils étaient punis.</div></div><div class="verse-container"><div class="tahitien">11 Nō te mea tē vai ra iho ā te hō’ē ture ’ia fa’autu’ahia te mau ta’ata mai tei au i tā rātou mau hara. ’Āre’a rā, ’aita e ture nō te fa’ahapa i te ta’ata nō ni’a i tōna ti’aturira’a ; ’e nō reira, ’ua fa’autu’ahia te ta’ata nō te mau hara ana’e tāna i rave ; nō reira ’ua ’aifāito te mau ta’ata ato’a i mua i te ture.</div><div class="francais">11 Car il avait une loi stipulant que les hommes devaient être jugés selon leurs crimes. Néanmoins, il n’y avait pas de loi contre la croyance d’un homme ; un homme n’était donc puni que pour les crimes qu’il avait commis ; c’est pourquoi, tous les hommes étaient sur un pied d’égalité.</div></div><div class="verse-container"><div class="tahitien">12 ’E ’ua ha’amata ihora teie Aneti-Mesia, ’o Korihora te i’oa, (’aore ho’i tā te ture e fa’ahapara’a iāna) i te a’o atu i te mau ta’ata ’e ’aita e Mesia. ’E ’ua a’o atu ’oia mai teie te huru, i te nā-’ō-ra’a ē :</div><div class="francais">12 Et cet antéchrist, dont le nom était Korihor (et la loi n’avait aucune prise sur lui), commença à prêcher au peuple qu’il n’y aurait pas de Christ. Et il prêchait de cette manière, disant :</div></div><div class="verse-container"><div class="tahitien">13 ’Auē ho’i ’outou ’o tei tāpe’ahia i raro a’e i te ti’aturira’a ma’ama’a ’e te faufa’a ’ore, nō te aha ho’i ’outou i fa’azugo ai ia ’outou iho i terā ra mau mea ma’ama’a ? Nō te aha ho’i ’outou i tīa’i noa ai i te Mesia ? ’Aita roa ho’i e ti’a i te hō’ē ta’ata ’ia ’ite i te hō’ē mea e tupu i mua nei.</div><div class="francais">13 Ô vous qui êtes entravés par une espérance insensée et vaine, pourquoi vous mettez-vous sous le joug de choses aussi insensées ? Pourquoi attendez-vous un Christ ? Car nul ne peut rien savoir de ce qui est à venir.</div></div><div class="verse-container"><div class="tahitien">14 Inaha, teie mau mea tā ’outou e mana’o nei e mau parau tohu, ’e tā ’outou ho’i e parau nei e mea hōro’ahia mai nō ’ō mai i te mau peropheta mo’a, inaha, e mau peu tumu ma’ama’a te reira nā tō ’outou mau metua.</div><div class="francais">14 Voici, ces choses que vous appelez prophéties, que vous dites transmises par de saints prophètes, voici, ce sont des traditions insensées de vos pères.</div></div><div class="verse-container"><div class="tahitien">15 E mea nāhea ’outou i ’ite ai ē, e parau mau te reira ? Inaha, ’aita roa e ti’a ia ’outou ’ia māramarama i te mau mea ’o tei ’ore i ’ite-mata-hia e ’outou ; nō reira ’aita roa e ti’a ia ’outou ’ia ’ite ē, tē vai ra te Mesia.</div><div class="francais">15 Comment savez-vous qu’elles sont sûres ? Voici, vous ne pouvez pas connaître des choses que vous ne voyez pas ; c’est pourquoi, vous ne pouvez savoir qu’il aura un Christ.</div></div><div class="verse-container"><div class="tahitien">16 Tē hi’o ātea noa na ’outou ma te parau ē, tē ’ite ra ’outou i te ha’amatarara’a nō tā ’outou ra mau hara. Inaha rā, e mana’o te reira nō te hō’ē ferurira’a ma’ama’a ; ’e teie mana’o ma’ama’a ra nō te mau peu tumu ïa a tō ’outou mau metua, ’o tei arata’i ia ’outou ’ia ti’aturi i te mau mea ha’avare.</div><div class="francais">16 Vous regardez vers l’avenir et dites que vous voyez une rémission de vos péchés. Mais voici, c’est l’effet d’un esprit en délire, et ce dérangement de votre esprit vient des traditions de vos pères, qui vous entraînent à croire des choses qui ne sont pas.</div></div><div class="verse-container"><div class="tahitien">17 ’E ’ua rahi atu ā ho’i te mau mea mai te reira te huru ’o tāna i parau atu ia rātou, ma te fa’a’ite atu ia rātou ē ’aita roa e tāra’ehara nō tā te ta’ata nei mau hara, tē manuia ra rā te ta’ata tāta’itahi mai te au i tāna ha’apa’ora’a i tā te tino i teie nei orara’a ; nō reira te manuia ra te ta’ata tāta’itahi mai te au i tōna ’aravihi, ’e tē riro noa ra te rē i te ta’ata i tei au i tōna ra pūai ; ’e te mau mea ato’a tā te ta’ata i rave e’ita ïa i te hara.</div><div class="francais">17 Et il leur dit beaucoup d’autres choses de ce genre, leur disant qu’il ne pouvait être fait d’expiation pour les péchés des hommes, mais que ce qu’il advenait de tout homme dans cette vie dépendait de la façon dont il se gouvernait ; c’est pourquoi, tout homme prospérait selon son génie, et tout homme conquérait selon sa force, et tout ce qu’un homme faisait n’était pas un crime.</div></div><div class="verse-container"><div class="tahitien">18 ’E ’ua nā reira atu ra ’oia i te a’o atu ia rātou, i te arata’i-’ē-ra’a atu i te ’ā’au o te mau ta’ata e rave rahi, ’e nā te reira i fa’ateitei i tō rātou upo’o i roto i tā rātou mau ’ohipa ’ī’ino ; ’oia ïa, i te arata’i ’ē atu i te mau vahine e rave rahi, ’e te mau tāne ato’a ho’i, ’ia tai’ata—ma te parau ia rātou ē, ’ia pohe ana’e te ta’ata, ’o te hope’a iho ā ïa i reira.</div><div class="francais">18 Et c’est ainsi qu’il leur prêchait, égarant le cœur de beaucoup, leur faisant redresser la tête dans leur méchanceté, oui, entraînant beaucoup de femmes, et aussi d’hommes, à commettre la fornication — leur disant que lorsqu’un homme était mort, c’en était fini.</div></div><div class="verse-container"><div class="tahitien">19 I teienei, ’ua haere ato’a atu teie nei ta’ata i te fenua ra nō Ieresona, nō te a’o atu i teie mau mea i rotopū i te mau ta’ata o Amona, e mau ta’ata ho’i rātou i te mātāmua ra nō te mau ’āti Lamana.</div><div class="francais">19 Or, cet homme passa aussi dans le pays de Jershon pour prêcher ces choses parmi le peuple d’Ammon, qui fut jadis le peuple des Lamanites.</div></div><div class="verse-container"><div class="tahitien">20 Inaha rā, ’ua hau tō rātou ’aravihi i tō te mau ta’ata e rave rahi o tē mau ’āti Nephi ; ’ua rave ihora ho’i rātou iāna, ’e ’ua ru’uru’u ihora, ’e ’ua ’āfa’i atu ra iāna i mua ia Amona, te tahu’a rahi i ni’a i taua mau ta’ata ra.</div><div class="francais">20 Mais voici, ils furent plus sages que beaucoup de Néphites ; car ils le prirent, et le lièrent, et l’amenèrent devant Ammon, qui était grand prêtre de ce peuple.</div></div><div class="verse-container"><div class="tahitien">21 ’E i muri a’era, ’ua fa’aue atu ra ’oia ’ia hōpoi-’ē-hia ’oia i rāpae i te fenua. ’E ’ua tae mai ra ’oia i te fenua ra nō Gideona, ’e ’ua ha’amata ihora ho’i ’oia i te a’o ato’a atu ia rātou ; ’e ’aita ’oia i manuia rahi i reira, nō te mea ’ua ravehia ’oia ’e ’ua ru’uru’uhia ’e ’ua ’āfa’ihia i mua i te tahu’a rahi ’e te ha’avā rahi ato’a i ni’a iho i te fenua.</div><div class="francais">21 Et il arriva qu’il le fit emmener hors du pays. Et il passa dans le pays de Gédéon, et commença à leur prêcher aussi ; et là il n’eut pas beaucoup de succès, car il fut pris, et lié, et amené devant le grand prêtre, et aussi le grand juge du pays.</div></div><div class="verse-container"><div class="tahitien">22 ’E i muri a’era, ’ua parau atu ra te tahu’a rahi iāna : Nō te aha ’oe i haere noa ai ma te ha’api’o i te mau haere’a o te Fatu ? Nō te aha ho’i ’oe i ha’api’i ai i teie nei feiā ē, ’aita e Mesia, ’ia fa’a’orehia tō rātou ’oa’oa ? Nō te aha ’oe i pāto’i atu ai i te mau parau tohu ato’a a te mau peropheta mo’a ra ?</div><div class="francais">22 Et il arriva que le grand prêtre lui dit : Pourquoi vas-tu partout pervertir les voies du Seigneur ? Pourquoi enseignes-tu à ce peuple qu’il n’y aura pas de Christ, pour interrompre sa joie ? Pourquoi parles-tu contre toutes les prophéties des saints prophètes ?</div></div><div class="verse-container"><div class="tahitien">23 I teienei, te i’oa o taua tahu’a rahi ra, ’o Gidona ïa. ’E ’ua nā ’ō mai ra Korihora iāna : Nō te mea ’aita vau e ha’api’i ra i te mau peu tumu ma’ama’a a tō ’outou mau metua, ’e nō te mea ho’i ’aita vau i ha’api’i i teie nei feiā ’ia tāpe’a rātou ia rātou iho i raro a’e i te mau ’ōro’a ’e te ’ohipa ma’ama’a i tu’uhia mai e te mau tahu’a tahito, nō te haru i te mana ’e te ha’amanara’a i ni’a iho ia rātou ra, nō te tāpe’a noa ia rātou i roto i te pōiri, ’ia ’ore rātou ’ia fa’ateitei i tō rātou upo’o i ni’a, ’ia ’umehia rā rātou i raro ’ia au i tā ’oe nā mau parau.</div><div class="francais">23 Or, le nom du grand prêtre était Giddonah. Et Korihor lui dit : Parce que je n’enseigne pas les traditions insensées de vos pères, et parce que je n’enseigne pas à ce peuple de se laisser entraver par les ordonnances et les observances insensées qui sont prescrites par des prêtres d’autrefois, pour usurper le pouvoir et l’autorité sur eux, pour les garder dans l’ignorance, afin qu’ils ne relèvent pas la tête, mais soient abaissés selon tes paroles.</div></div><div class="verse-container"><div class="tahitien">24 Tē parau na ’outou ē, e feiā ti’amā teie. Inaha, tē parau atu nei au ē, tei roto rātou i te fa’atītīra’a. Tē parau na ’outou ē, e parau mau ana’e taua mau parau tohu tahito ra. Inaha, tē parau atu nei au ē, ’aita ’outou i ’ite e parau mau te reira.</div><div class="francais">24 Vous dites que ce peuple est un peuple libre. Voici, je dis qu’il est dans la servitude. Vous dites que ces prophéties d’autrefois sont vraies. Voici, je dis que vous ne savez pas qu’elles sont vraies.</div></div><div class="verse-container"><div class="tahitien">25 Tē parau na ’outou ē, e feiā hara ’e e feiā hi’a teie, nō te hara a te hō’ē metua. Inaha, tē parau atu nei au ē, ’aita a te tamari’i e hara nō tōna ra nā metua.</div><div class="francais">25 Vous dites que ce peuple est un peuple coupable et déchu, à cause de la transgression d’un de ses parents. Voici, je dis qu’un enfant n’est pas coupable à cause de ses parents.</div></div><div class="verse-container"><div class="tahitien">26 ’E tē parau ato’a na ’outou ē, e tae mai te Mesia. Inaha rā, tē parau atu nei au ē, ’aita ’outou i ’ite ē tē vai ra te Mesia. ’E tē parau ato’a na ’outou ē, e taparahihia ’oia nō te mau hara a tō te ao nei—</div><div class="francais">26 Et vous dites aussi que le Christ viendra. Mais voici, je dis que vous ne savez pas qu’il aura un Christ. Et vous dites aussi qu’il sera tué pour les péchés du monde —</div></div><div class="verse-container"><div class="tahitien">27 ’E tē nā reira ra ’outou i te arata’i ’ē atu i teie nei feiā ’ia pe’e atu i te mau peu tumu ma’ama’a a tō ’outou mau metua, ’e mai te au ho’i i tō ’outou na mau hina’aro ; ’e tē tāpe’a ra ’outou ia rātou i raro ē tae roa ho’i i te fa’atītīra’a, ’ia ti’a ia ’outou ’ia fāna’o i te orara’a fa’ahiahia nā roto i te mau ’ohipa a tō rātou mau rima, ’ia ’ore ’ia ti’a ia rātou ’ia hi’o i ni’a ma te mata’u ’ore, ’e ’ia ’ore ho’i rātou ’ia fa’ati’ahia ’ia fāri’i i tō rātou ti’amāra’a ’e te mau mea e maita’i ai rātou.</div><div class="francais">27 et ainsi, vous entraînez ce peuple dans les traditions insensées de vos pères, et selon votre propre désir ; et vous le gardez abaissé, comme si c’était en servitude, afin de vous gorger des travaux de leurs mains, afin qu’ils n’osent pas lever les yeux avec hardiesse, et afin qu’ils n’osent pas jouir de leurs droits et de leurs libertés.</div></div><div class="verse-container"><div class="tahitien">28 ’Oia ïa, ’ua mata’u ho’i rātou ’ia rave i tā rātou iho, ’o te ’ino’ino mai tō rātou mau tahu’a ia rātou, ’e ’o te fa’ateimaha mai ia rātou i te zugo mai tei au i tō rātou ra mau hina’aro, ’e ’ua aratō ia rātou ’ia ti’aturi ē, nā roto i tā rātou mau peu tumu ’e tā rātou mau moemoeā ’e tā rātou mau parau faufa’a ’ore ’e tā rātou mau ’ōrama ’e tā rātou mau fa’ahuara’a i te mau parau ’aro, e māheaitu ïa ia rātou, mai te mea ē ’aita rātou i rave mai te au i tā rātou mau parau, te tahi atu mea ora tei mana’ohia e rātou ē, ’o te Atua—’oia ho’i te hō’ē mea ora rahi tei ’ore i hi’ohia ’e tei ’ore ato’a i ’iteahia, ’o tei ’ore i vai na ’e tē ’ore ho’i e vai ē a muri noa atu.</div><div class="francais">28 Oui, ils n’osent pas faire usage de ce qui est à eux de peur d’offenser leurs prêtres, qui leur imposent leur joug selon leur désir, et les ont amenés à croire, par leurs traditions, et leurs rêves, et leurs caprices, et leurs visions, et leurs prétendus mystères, que s’ils n’agissaient pas selon leurs paroles, ils offenseraient quelque être inconnu, qui, disent-ils, est Dieu — un être qui n’a jamais été vu ou connu, qui n’a jamais été ni ne sera jamais.</div></div><div class="verse-container"><div class="tahitien">29 I teienei, ’ia ’ite a’era te tahu’a rahi ’e te ha’avā rahi i te ’eta’eta o tōna ra ’ā’au, ’oia ïa, i tō rātou ’itera’a ē, ’ua fa’a’ino ’oia i te Atua, ’aita atu ra rātou i pāhono atu i tāna ra mau parau ; ’ua fa’aue atu ra rā rātou ia ru’uru’uhia ’oia ; ’e ’ua tu’u atu ra rātou iāna i te rima o te feiā tōro’a, ’e ’ua hōpoi atu ra iāna i te fenua ra nō Zarahemela, ’ia ’āfa’ihia ’oia i mua ia Alama, ’e te ha’avā rahi, ’oia ho’i te tāvana i ni’a i te fenua ato’a ra.</div><div class="francais">29 Alors, quand le grand prêtre et le grand juge virent l’endurcissement de son cœur, oui, lorsqu’ils virent qu’il était capable d’injurier même Dieu, ils ne voulurent faire aucune réponse à ses paroles ; mais ils le firent lier, et ils le remirent entre les mains des officiers, et l’envoyèrent au pays de Zarahemla, afin qu’il fût amené devant Alma et le grand juge qui était gouverneur de tout le pays.</div></div><div class="verse-container"><div class="tahitien">30 ’E i muri a’era, ’ua ’āfa’ihia ’oia i mua i te aro o Alama ’e te ha’avā rahi, ’ua tāmau noa ihora ’oia i tāna huru parau mai tei parauhia e ana i te fenua ra nō Gideona ; ’oia ïa, ’ua tāmau noa ’oia i te fa’a’ino i te Atua.</div><div class="francais">30 Et il arriva que lorsqu’il fut amené devant Alma et le grand juge, il continua de la même manière que dans le pays de Gédéon ; oui, il continua à blasphémer .</div></div><div class="verse-container"><div class="tahitien">31 ’E ’ua fa’ahiti ihora ’oia i te mau parau pūai rahi i mua ia Alama, ’e ’ua fa’a’ino i te mau tahu’a ’e te mau ’orometua ; ma te pari ha’avare ia rātou ē tē arata’i ’ē ra rātou i te mau ta’ata ’ia pe’e atu i te mau peu tumu ma’ama’a a tō rātou mau metua, ’ia fāna’o rātou i te orara’a fa’ahiahia nā roto i te mau ’ohipa a te mau ta’ata.</div><div class="francais">31 Et il s’éleva en discours enflés de vanité devant Alma, et injuria les prêtres et les instructeurs, les accusant d’entraîner le peuple dans les sottes traditions de leurs pères, en vue de se gorger des travaux du peuple.</div></div><div class="verse-container"><div class="tahitien">32 I teienei, ’ua parau atu ra Alama iāna : Tē ’ite na ’oe ē, ’aita roa mātou i tītau ’ia fāna’o i te orara’a fa’ahiahia nā roto i te mau ’ohipa a teie mau ta’ata ; inaha ho’i, i rave na vau i te ’ohipa i tō’u iho rima nō te tauturu iā’u iho mai te ha’amatara’a mai ā o te fa’aterera’a a te mau ha’avā ē tae roa mai i teienei, noa atu ā ho’i te rahi o tō’u mau tere nā te fenua ē ’ati noa a’e, nō te a’o atu i te parau a te Atua i tō’u ra mau ta’ata.</div><div class="francais">32 Alors Alma lui dit : Tu sais que nous ne nous gorgeons pas des travaux de ce peuple ; car voici, j’ai travaillé de mes propres mains depuis le commencement du règne des juges jusqu’à maintenant pour assurer mon entretien, malgré mes nombreux voyages partout dans le pays pour annoncer la parole de Dieu à mon peuple.</div></div><div class="verse-container"><div class="tahitien">33 ’E noa atu ā te rahi o te ’ohipa tā’u i rave i roto i te ’ēkālesia, ’aita roa vau i fāri’i i te hō’ē senine iti nō te ’ohipa tā’u i rave ; ’e ’aita ato’a ho’i te hō’ē a’e o tō’u ra mau taea’e, maori rā i ni’a i te pārahira’a ha’avāra’a ; ’e ’ua ’aufauhia mātou nō te reira mai te au i te ture nō tō mātou taime.</div><div class="francais">33 Et malgré les nombreux travaux que j’ai accomplis dans l’Église, je n’ai jamais reçu ne fût-ce même qu’une sénine pour mon travail ; et aucun de mes frères non plus, sauf pour le siège du jugement ; et là, nous n’avons reçu, pour notre temps, que selon la loi.</div></div><div class="verse-container"><div class="tahitien">34 ’E i teienei, ’aita mātou i fāri’i i te hō’ē a’e mea nō tā mātou mau ’ohipa i roto te ’ēkālesia, e aha ïa tā mātou faufa’a ia ’ohipa mātou i roto i te ’ēkālesia, maori rā ’ia fa’a’ite atu i te parau mau, ’ia roa’a ia mātou te ’oa’oa i roto i te ’oa’oa o tō mātou mau taea’e ?</div><div class="francais">34 Et maintenant, si nous ne recevons rien pour nos travaux dans l’Église, à quoi cela nous sert-il de travailler dans l’Église, si ce n’est pour annoncer la vérité, afin de nous réjouir de la joie de nos frères ?</div></div><div class="verse-container"><div class="tahitien">35 ’E nō te aha ho’i ’oe i parau ai ē, tē a’o nei mātou i teie nei feiā ’ia roa’a te faufa’a ia mātou, ’e ’ua ’ite ho’i ’oe iho na ē, ’aita roa mātou e fāri’i nei i te faufa’a ? ’E i teienei, tē ti’aturi ra ānei ’oe ē, ’ua ha’avare mātou i teie nei feiā i tupu ai te ’oa’oa i roto i tō rātou ’ā’au ?</div><div class="francais">35 Alors pourquoi dis-tu que nous prêchons à ce peuple pour obtenir du gain, alors que tu sais, par toi-même, que nous ne recevons pas de gain ? Et maintenant, crois-tu que nous trompons ce peuple et que c’est cela qui cause une telle joie dans son cœur ?</div></div><div class="verse-container"><div class="tahitien">36 ’E ’ua pāhono mai ra Korihora iāna, ’Oia ïa.</div><div class="francais">36 Et Korihor lui répondit : Oui.</div></div><div class="verse-container"><div class="tahitien">37 ’E ’ua parau atu ra Alama iāna : Tē ti’aturi ra ānei ’oe ē, tē vai ra te Atua ?</div><div class="francais">37 Et alors Alma lui dit : Crois-tu qu’il a un Dieu ?</div></div><div class="verse-container"><div class="tahitien">38 ’E ’ua parau mai ra ’oia, ’Aita roa.</div><div class="francais">38 Et il répondit : Non.</div></div><div class="verse-container"><div class="tahitien">39 I teienei, ’ua parau atu ra Alama iāna : E huna fa’ahou ānei ’oe ē tē vai ra te Atua, ’e e huna ato’a ānei ’oe ē tē vai ra te Mesia ? Inaha ho’i, tē parau atu nei au ia ’oe na ē, ’ua ’ite au ē tē vai ra te Atua, ’e e tae mai ho’i te Mesia.</div><div class="francais">39 Alors Alma lui dit : Nieras-tu encore qu’il a un Dieu, et nieras-tu aussi le Christ ? Car voici, je te le dis, je sais qu’il a un Dieu, et aussi que le Christ viendra.</div></div><div class="verse-container"><div class="tahitien">40 ’E i teienei, e aha ho’i tā ’oe parau fa’a’ite pāpū ē ’aita e Atua, ’e ’aore rā ’aita te Mesia e tae mai ? Tē parau atu nei au ia ’oe na ē, ’aita roa ïa tā ’oe, maori rā ’o tā ’oe ana’e iho parau.</div><div class="francais">40 Et maintenant, quelle preuve as-tu de ce qu’il n’y pas de Dieu, ou de ce que le Christ ne vient pas ? Je te dis que tu n’en as aucune, si ce n’est ta seule parole.</div></div><div class="verse-container"><div class="tahitien">41 Inaha rā ho’i, ’ua riro te mau mea ato’a ’ei ’itera’a pāpū nō’u ē, e parau mau teie mau mea ; ’e ’ua riro ato’a te mau mea ato’a ’ei fa’a’itera’a pāpū ia ’oe ē, e parau mau iho ā ïa ; e huna ānei ’oe i te reira mau mea ? Tē ti’aturi ra ānei ’oe ē, e parau mau teie mau mea ?</div><div class="francais">41 Mais voici, j’ai tout pour témoigner que ces choses sont vraies ; et toi aussi, tu as tout pour te témoigner qu’elles sont vraies ; et les nieras-tu ? Crois-tu que ces choses sont vraies ?</div></div><div class="verse-container"><div class="tahitien">42 Inaha, ’ua ’ite au ē, tē ti’aturi nei ’oe, ’āre’a rā tei roto ia ’oe na te vārua ha’avare, ’e ’ua tute ’ē atu ’oe i te Vārua o te Atua ’ia ’ore tōna e vāhi i roto ia ’oe na ; ’āre’a rā e mana tō te diabolo i ni’a ia ’oe na, ’e tē arata’i noa ra ’oia ia ’oe na i terā vāhi ’e i terā vāhi, ma te fa’a’ohipa i te tahi mau rāve’a ’ē ’ia ti’a iāna ’ia ha’amou i te mau tamari’i a te Atua.</div><div class="francais">42 Voici, je sais que tu crois, mais tu es possédé d’un esprit menteur, et tu as écarté l’Esprit de Dieu, afin qu’il n’ait pas de place en toi ; mais le diable pouvoir sur toi ; et il t’emmène çà et là, inventant des ruses pour détruire les enfants de Dieu.</div></div><div class="verse-container"><div class="tahitien">43 ’E i teienei ’ua nā ’ō mai ra Korihora ia Alama : Mai te mea e fa’a’ite mai ’oe i te hō’ē tāpa’o iā’u, ’ia ’ite mau vau ē, tē vai ra te Atua, ’oia ïa, ’a fa’a’ite mai iā’u ē e mana tōna, ’ei reira e ti’aturi ïa vau i te parau mau nō tā ’oe ra mau parau.</div><div class="francais">43 Et alors Korihor dit à Alma : Si tu me montres un signe, afin que je sois convaincu qu’il a un Dieu, oui, montre-moi qu’il du pouvoir, et alors je serai convaincu de la véracité de tes paroles.</div></div><div class="verse-container"><div class="tahitien">44 ’Āre’a rā ’ua parau atu ra Alama iāna : ’Ua nava’i tā ’oe mau tāpa’o i ’ite ; e aha ïa ’oe e ’a’a ai i tō ’oe ra Atua ? E parau ānei ’oe ē, ’a fa’a’ite mai i te tāpa’o iā’u, ’e tei ia ’oe na ho’i te fa’a’itera’a pāpū a tō ’oe mau taea’e pā’āto’a, e tā te mau peropheta mo’a ato’a ho’i ? ’Ua tu’uhia mai te mau pāpa’ira’a mo’a i mua ia ’oe na, ’oia ïa, ’e te fa’a’ite māite nei te mau mea ato’a ē, tē vai ra te Atua ; ’oia ïa, ’e te fenua ato’a, ’e te mau mea ato’a i ni’a iho i te reira, ’oia ïa, ’e tōna fa’a’ohura’a ; ’oia ïa, ’e te mau palaneta ato’a i tō rātou iho fa’aohura’a nā ni’a i tō rātou ’ē’a i ha’apa’ohia ra, tē fa’a’ite mai nei teie mau mea ē tē vai ra Tei Hamani i te mau mea ato’a ra.</div><div class="francais">44 Mais Alma lui dit : Tu as eu assez de signes ; tenteras-tu ton Dieu ? Diras-tu : Montre-moi un signe, alors que tu as le témoignage de tous ceux-ci, qui sont tes frères, et aussi de tous les saints prophètes ? Les Écritures sont placées devant toi, oui, et tout montre qu’il a un Dieu ; oui, la terre et tout ce qui se trouve sur sa surface, oui, et son mouvement, oui, et aussi toutes les planètes qui se meuvent dans leur ordre régulier témoignent qu’il a un Créateur suprême.</div></div><div class="verse-container"><div class="tahitien">45 ’E noa atu i te reira tē hāhaere noa nei ’oe nō te arata’i ’ē atu i te ’ā’au o teie nei feiā, ma te parau atu ia rātou ē, ’aita e Atua ? ’E i teienei, e pāto’i noa ānei ’oe i teie mau fa’a’itera’a pāpū ? ’E ’ua parau mai ra ’oia : ’Oia ïa, e pāto’i ho’i au, maori rā ’ia fa’a’ite mai ’oe i te hō’ē tāpa’o iā’u nei.</div><div class="francais">45 Et pourtant, tu vas çà et là, égarant le cœur de ce peuple, lui témoignant qu’il n’y pas de Dieu. Et pourtant, nieras-tu face à tous ces témoins ? Et il dit : Oui, je nierai, à moins que tu ne me montres un signe.</div></div><div class="verse-container"><div class="tahitien">46 ’E i teienei, i muri a’era, ’ua parau atu ra Alama iāna : Inaha, tē ’oto nei au nō te ’eta’eta rahi o tō ’oe nā ’ā’au, ’oia ïa, nō te mea te pāto’i atu nei ’oe i te vārua nō te parau mau, ’ia ha’amouhia tō ’oe ra vārua.</div><div class="francais">46 Et alors, il arriva qu’Alma lui dit : Voici, je suis peiné de l’endurcissement de ton cœur, oui, de ce que tu persistes à résister à l’esprit de vérité, afin que ton âme soit détruite.</div></div><div class="verse-container"><div class="tahitien">47 Inaha rā, e mea maita’i a’e ’ia ha’amouhia tō ’oe na vārua, i te riro ’oe ’ei rāve’a nō te arata’i ’ē atu i te mau vārua e rave rahi i raro i te pohe, nā roto i tā ’oe parau ha’avare ’e tā ’oe mau parau tāvaimanino ; nō reira, ’ia huna fa’ahou ā ’oe na, inaha, e tā’iri te Atua ia ’oe ’ia vāvāhia, ’e ’ia ’ore ho’i ’oe e hāmama fa’ahou i tō ’oe vaha, ’e ’ia ’ore ho’i ’oe ’ia ha’avare fa’ahou i teie nei feiā.</div><div class="francais">47 Mais voici, il vaut mieux que ton âme soit perdue que de te laisser être le moyen d’amener beaucoup d’âmes à la destruction par tes mensonges et par tes paroles flatteuses ; c’est pourquoi, si tu nies encore, voici, Dieu te frappera, de sorte que tu deviendras muet, de sorte que tu n’ouvriras plus jamais la bouche, de sorte que tu ne tromperas plus ce peuple.</div></div><div class="verse-container"><div class="tahitien">48 I teienei, ’ua parau mai ra Korihora iāna : ’Aita vau i huna ē tē vai nei te Atua, ’aita rā vau e ti’aturi nei ē tē vai ra te Atua ; ’e te parau ato’a nei ho’i au ē, ’aita ato’a ho’i ’oe i ’ite ē, tē vai ra te Atua ; ’e ’ia ’ore ’oe ’ia fa’a’ite mai i te hō’ē tāpa’o iā’u, e’ita roa ïa vau e ti’aturi.</div><div class="francais">48 Alors Korihor lui dit : Je ne nie pas l’existence d’un Dieu, mais je ne crois pas qu’il ait un Dieu ; et je dis aussi que tu ne sais pas qu’il a un Dieu ; et si tu ne me montres un signe, je ne croirai pas.</div></div><div class="verse-container"><div class="tahitien">49 I teienei, ’ua nā ’ō atu ra Alama iāna : ’O teie tā’u e fa’a’ite atu ia ’oe na ’ei tāpa’o, e tā’iri-vāvā-hia ’oe, mai tā’u i parau a’enei, ’e tē parau atu nei au ia ’oe, ’e nā roto i te i’oa o te Atua, e tā’iri-vāvā-hia ’oe, ’e e’ita roa ’oe e paraparau fa’ahou.</div><div class="francais">49 Alors Alma lui dit : Je vais te donner ceci pour signe : tu seras frappé de mutisme, selon mes paroles ; et je dis qu’au nom de Dieu, tu seras frappé de mutisme, de sorte que tu ne pourras plus t’exprimer.</div></div><div class="verse-container"><div class="tahitien">50 I teienei, ’ia oti a’era tā Alama paraura’a i teie mau parau, ’ua tā’iri-vāvā-hia ihora Korihora, ’e ’aita atu ra i ti’a iāna ’ia paraparau, mai tā Alama i parau ra.</div><div class="francais">50 Alors, quand Alma eut dit ces paroles, Korihor fut frappé de mutisme, de sorte qu’il ne put plus s’exprimer, conformément aux paroles d’Alma.</div></div><div class="verse-container"><div class="tahitien">51 ’E i teienei, ’ia ’ite a’era te ha’avā rahi i te reira, ’ua fa’atoro atu ra ’oia i tōna rima ’e ’ua pāpa’i ihora ia Korihora, i te nā-’ō-ra’a atu ē : ’Ua ti’aturi ānei ’oe i teienei i te mana o te Atua ? ’O vai tā ’oe i hina’aro ia Alama ’ia fa’a’ite atu i tāna ra tāpa’o ? ’Ua hina’aro ānei ’oe ia ha’amāuiui ’oia ia vetahi ’ē atu, nā roto i te fa’a’itera’a atu i te tāpa’o ia ’oe na ? Inaha, ’ua fa’a’ite iho nei ’oia i te tāpa’o ia ’oe na ; ’e i teienei, e ti’a ānei ia ’oe ’ia pāto’i noa mai ā ?</div><div class="francais">51 Et alors, quand le grand juge vit cela, il avança la main et écrivit à Korihor, disant : Es-tu convaincu du pouvoir de Dieu ? En qui désirais-tu qu’Alma montre son signe ? Voulais-tu qu’il en afflige d’autres pour te montrer un signe ? Voici, il t’a montré un signe ; et maintenant, contesteras-tu encore ?</div></div><div class="verse-container"><div class="tahitien">52 ’E ’ua fa’atoro atu ra Korihora i tōna rima ’e ’ua pāpa’i ihora, i te nā-’ō-ra’a mai ē : Tē ’ite nei au ē, ’ua vāvāhia vau, ’e ’aita roa ho’i e ti’a iā’u ’ia paraparau ; ’e ’ua ’ite ho’i au ē, ’aita roa e mea, maori rā ’o te mana o te Atua tei fa’atupu i te reira i ni’a iā’u nei ; ’oia ïa, ’e ’ua ite noa ato’a na vau ē, tē vai ra te Atua.</div><div class="francais">52 Et Korihor avança la main et écrivit, disant : Je sais que je suis muet, car je ne peux pas parler ; et je sais qu’il n’y avait que le pouvoir de Dieu qui pouvait faire tomber cela sur moi ; oui, et j’ai toujours su qu’il avait un Dieu.</div></div><div class="verse-container"><div class="tahitien">53 Inaha rā, i ha’avare na te diabolo iā’u nei ; ’e i fā mai na ho’i ’oia iā’u nei mai te hōho’a o te hō’ē melahi, ma te parau mai iā’u ē : ’A haere ’e ’a fa’afāriu mai i teie nei feiā, ’ua haere na rātou pā’āto’a nā te ’ē’a ’ē i te hō’ē Atua ’itea-’ore-hia. ’E ’ua parau mai ho’i ’oia iā’u : ’Aita e Atua ; ’oia ïa, ’e ’ua ha’api’i mai ’oia iā’u i tā’u e parau atu. ’E ’ua ha’api’i atu vau i tāna ra mau parau ; ’e ’ua ha’api’i atu ho’i au i taua mau parau ra nō te mea e mea auhia te reira e te mana’o pae tino nei ; ’e ’ua ha’api’i atu vau ia rātou, ē tae noa atu ’ua manuia roa vau, ’e nō reira ’ua ti’aturi māite ho’i au i te reira ’ei parau mau ; ’e teie te tumu ’ua pāto’i au i te parau mau, ē tae roa atu ’ua fa’atae mai au i teie ’anatemara’a rahi i ni’a iho iā’u nei.</div><div class="francais">53 Mais voici, le diable m’a trompé, car il m’est apparu sous la forme d’un ange et m’a dit : Va et ramène ce peuple, car ils se sont tous égarés derrière un Dieu inconnu. Et il m’a dit : Il n’y pas de Dieu ; oui, et il m’a enseigné ce que je devais dire. Et j’ai enseigné ses paroles ; et je les ai enseignées parce qu’elles étaient agréables à l’esprit charnel ; et je les ai enseignées jusqu’à avoir beaucoup de succès, de sorte que j’ai vraiment cru qu’elles étaient vraies ; et c’est pour cela que j’ai résisté à la vérité jusqu’à faire tomber cette grande malédiction sur moi.</div></div><div class="verse-container"><div class="tahitien">54 I teienei, ’ia oti a’era tāna paraura’a i te reira, ’ua tītau māite mai ra ’oia ia Alama ’ia pure i te Atua, ’ia rave-’ē-hia atu te ’anatemara’a mai ni’a atu iāna.</div><div class="francais">54 Alors, lorsqu’il eut dit cela, il supplia Alma de prier Dieu, afin que la malédiction lui fût enlevée.</div></div><div class="verse-container"><div class="tahitien">55 ’Āre’a rā ’ua parau atu ra Alama iāna : Mai te mea e rave-’ē-hia teie ’anatemara’a mai ni’a atu ia ’oe, e riro ’oe i te arata’i ’ē fa’ahou atu i te ’ā’au o teie nei feiā ; nō reira, ’ia vai noa te reira i ni’a iho ia ’oe na mai tā te Fatu e hina’aro.</div><div class="francais">55 Mais Alma lui dit : Si cette malédiction t’était enlevée, tu égarerais de nouveau le cœur de ce peuple ; c’est pourquoi, il te sera fait comme le Seigneur le veut.</div></div><div class="verse-container"><div class="tahitien">56 ’E i muri a’era, ’aita te ’anatemara’a i rave-’ē-hia atu mai ni’a atu ia Korihora ; ’ua ti’avaruhia atu rā ’oia, ’e ’ua hāhaere noa ihora ’oia i terā fare ’e i terā fare i te tāparura’a i te mā’a nāna.</div><div class="francais">56 Et il arriva que la malédiction ne fut pas enlevée à Korihor ; mais il fut chassé et alla de maison en maison, mendiant sa nourriture.</div></div><div class="verse-container"><div class="tahitien">57 I teienei, ’ua purara ’oi’oi atu ra te parau nō ni’a i te mau mea i tupu i ni’a iho ia Korihora i te fenua ē ’ati noa a’e ; ’oia ïa, ’ua fa’ataehia atu ra te parau poro’i e te ha’avā rahi i te mau ta’ata ato’a o te fenua, i te fa’a’itera’a atu ia rātou ’o tei ti’aturi i te mau parau a Korihora ’ia rū rātou i te tātarahapa, ’o te tae ato’a mai te reira mau ha’avāra’a i ni’a iho ia rātou.</div><div class="francais">57 Alors la connaissance de ce qui était arrivé à Korihor fut immédiatement publiée partout dans le pays ; oui, la proclamation fut envoyée par le grand juge à tout le peuple du pays, annonçant à ceux qui avaient cru aux paroles de Korihor qu’ils devaient se repentir rapidement, de peur que les mêmes jugements ne s’abattent sur eux.</div></div><div class="verse-container"><div class="tahitien">58 ’E i muri a’era, ’ua ’ite pāpū ihora rātou pā’āto’a i te mau ’ohipa ’ī’ino a Korihora ; nō reira ’ua fa’afāriu-fa’ahou-hia mai rātou pā’āto’a i te Fatu, ’e nā te reira i fa’ahope i te mau ’ohipa ’ī’ino a Korihora. ’E ’ua hāhaere noa ihora Korihora i terā fare ’e i terā fare i te tāparura’a i te mā’a nāna.</div><div class="francais">58 Et il arriva qu’ils furent tous convaincus de la méchanceté de Korihor ; c’est pourquoi ils furent tous de nouveau convertis au Seigneur ; et cela mit fin à l’iniquité à la manière de Korihor. Et Korihor alla de maison en maison, mendiant de la nourriture pour vivre.</div></div><div class="verse-container"><div class="tahitien">59 ’E i muri a’era, ’a hāhaere noa ai ’oia i rotopū i te mau ta’ata, ’oia ïa, i te mau ta’ata i fa’ata’a ’ē atu ia rātou iho i te mau ’āti Nephi, ’e i pi’i ho’i ia rātou iho e mau ’āti Zorama, nō te mea ’ua arata’ihia rātou e te hō’ē ta’ata i parauhia ’o Zorama—’e ’a hāhaere noa ’oia i rotopū ia rātou, inaha, ’ua horo-noa-hia ihora nā ni’a iho iāna ’e ’ua ta’ata’ahihia ’oia ē tae noa atu ’ua pohe roa ’oia.</div><div class="francais">59 Et il arriva que tandis qu’il allait parmi le peuple, oui, parmi un peuple qui s’était séparé des Néphites et se donnait le nom de Zoramites, conduit par un homme dont le nom était Zoram — tandis qu’il allait parmi eux, voici, il fut renversé et piétiné jusqu’à ce qu’il mourût.</div></div><div class="verse-container"><div class="tahitien">60 ’E i teienei tē ’ite nei tātou i te hope’a o te ta’ata tei ha’api’o i te mau haere’a o te Fatu ; ’e i teienei tē ’ite nei tātou ē, ’aita roa te diabolo e pāturu i tāna ra mau tamari’i i te mahana hope’a, e arata’i noa rā ’oia ia rātou i raro roa i hade.</div><div class="francais">60 Et ainsi, nous voyons la fin de celui qui pervertit les voies du Seigneur ; et ainsi, nous voyons que le diable ne soutiendra pas ses enfants au dernier jour, mais les entraîne rapidement sur la pente de l’enfer .</div></div>
    <div class="verse-container introduction"><div class="tahitien">’Ua haere atu Alama nō te hō’ē misiōni ’ia fa’afāriu mai i te mau ’āti Zorama i tāiva na—’Ua huna te mau ’āti Zorama i te Mesia, ’ua ti’aturi rātou i te ha’api’ira’a hape nō ni’a i te mā’itira’ahia, ’e ’ua ha’amori rātou ma te fa’a’ohipa i te mau pure ana’e iho i fa’ata’ahia—’ua ’ī te mau misiōnare i te Vārua Mo’a—’Ua horomi’ihia tō rātou mau ’ati nā roto i te ’oa’oa o te Mesia. Fātata 74H.M.</div><div class="francais">Alma prend la tête d’une mission pour ramener les Zoramites apostats — Les Zoramites nient le Christ, croient en une fausse conception de l’élection et pratiquent leur culte à l’aide de prières fixes — Les missionnaires sont remplis du Saint-Esprit — Leurs afflictions sont englouties dans la joie du Christ. Vers 74 av. J.-C.</div></div>
    <nav>
        <a href="chapter_9_29.html">Chapitre précédent</a> | 
        <a href="chapter_9_31.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
