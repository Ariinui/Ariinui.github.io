
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 20</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 20</h2>
    <div class="verse-container"><div class="tahitien">1 ’Auē ho’i rātou ’o tei ha’amana i <span class="tooltip" data-tooltip="Le/La">te</span> mau fa’auera’a mana parauti’a ’ore, ’e ’o tei pāpa’i i <span class="tooltip" data-tooltip="Le/La">te</span> parau hāmani ’ino ’o tā rātou iho i ’ōpua ;</div><div class="francais">1 Malheur à ceux qui prononcent des ordonnances iniques, et à ceux qui transcrivent des arrêts injustes,</div></div><div class="verse-container"><div class="tahitien">2 Nō <span class="tooltip" data-tooltip="Le/La">te</span> fa’a’ere i <span class="tooltip" data-tooltip="Le/La">te</span> parauti’a i <span class="tooltip" data-tooltip="Le/La">te</span> feiā veve, ’e nō <span class="tooltip" data-tooltip="Le/La">te</span> haru i <span class="tooltip" data-tooltip="Le/La">te</span> ti’amāra’a o <span class="tooltip" data-tooltip="Le/La">te</span> feiā ha’eha’a o tō’u nei nūna’a, ’ia riro <span class="tooltip" data-tooltip="Le/La">te</span> mau vahine ’ivi ’ei tao’a nā rātou, ’e ’ia pau <span class="tooltip" data-tooltip="Le/La">te</span> mau ’ōtare i <span class="tooltip" data-tooltip="Le/La">te</span> haruhia e rātou !</div><div class="francais">2 Pour refuser justice aux pauvres, et ravir leur droit aux malheureux de mon peuple, pour faire des veuves leur proie, et des orphelins leur butin !</div></div><div class="verse-container"><div class="tahitien">3 E aha ho’i tā ’outou e rave ’ia tae i <span class="tooltip" data-tooltip="Le/La">te</span> mahana e ro’ohia atu ai <span class="tooltip" data-tooltip="Alors">ra</span>, ’e ’ia tae mai <span class="tooltip" data-tooltip="Le/La">te</span> pau rahi nō <span class="tooltip" data-tooltip="Le/La">te</span> ātea mai <span class="tooltip" data-tooltip="Alors">ra</span> ? E horo ti’a ’outou ’ia vai nō <span class="tooltip" data-tooltip="Le/La">te</span> tauturura’a ? ’E i hea ’outou e vaiiho ai i tā ’outou <span class="tooltip" data-tooltip="Alors">ra</span> mau tao’a ?</div><div class="francais">3 Que ferez-vous au jour du châtiment, et de la ruine qui du lointain fondra sur vous ? Vers qui fuirez-vous, pour avoir du secours, et où laisserez-vous votre gloire ?</div></div><div class="verse-container"><div class="tahitien">4 ’Ia ’ore au nei, e tu’u-ha’eha’a-hia rātou i rotopū i <span class="tooltip" data-tooltip="Le/La">te</span> feiā mau ’āuri, ’e e hi’a rātou e <span class="tooltip" data-tooltip="Le/La">te</span> feiā e pohe ato’a <span class="tooltip" data-tooltip="Alors">ra</span> i raro. Nō teie mau mea ato’a ’aita tōna riri i fāriu ’ē, tē fa’atoro-noa-hia mai <span class="tooltip" data-tooltip="Alors">ra</span> rā tōna rima.</div><div class="francais">4 Les uns seront courbés parmi les captifs, les autres tomberont parmi les morts. Malgré tout cela, sa colère ne s’apaise point, et sa main est encore étendue.</div></div><div class="verse-container"><div class="tahitien">5 E tō Asura ē, <span class="tooltip" data-tooltip="Le/La">te</span> rā’au nō tō’u nei riri, ’e <span class="tooltip" data-tooltip="Le/La">te</span> mauha’a i roto i tō rātou <span class="tooltip" data-tooltip="Alors">ra</span> rima ’o tō rātou ïa au ’ore rahi.</div><div class="francais">5 Malheur à l’Assyrien, verge de ma colère ! La verge dans sa main, c’est l’instrument de ma fureur.</div></div><div class="verse-container"><div class="tahitien">6 E tono atu vau iāna i <span class="tooltip" data-tooltip="Le/La">te</span> nūna’a ha’avare <span class="tooltip" data-tooltip="Alors">ra</span>, ’e i <span class="tooltip" data-tooltip="Le/La">te</span> feiā i ririhia e au <span class="tooltip" data-tooltip="Alors">ra</span>, ’ia ha’aputu ’oia i <span class="tooltip" data-tooltip="Le/La">te</span> tao’a haru, ’e ’ia hōpoi ’ē atu i <span class="tooltip" data-tooltip="Le/La">te</span> tao’a haru, ’e ’ia ta’ata’ahi ’oia ia rātou i raro mai <span class="tooltip" data-tooltip="Le/La">te</span> repo o <span class="tooltip" data-tooltip="Le/La">te</span> mau aroā <span class="tooltip" data-tooltip="Alors">ra</span>.</div><div class="francais">6 Je l’ai lâché contre une nation impie, je l’ai fait marcher contre le peuple de mon courroux pour qu’il se livre au pillage et fasse du butin, pour qu’il le foule aux pieds comme la boue des rues.</div></div><div class="verse-container"><div class="tahitien">7 ’Aita rā ’oia i nā reira i <span class="tooltip" data-tooltip="Le/La">te</span> mana’o, ’aita ato’a tōna ’ā’au i nā reira i <span class="tooltip" data-tooltip="Le/La">te</span> ’ōpua ; ’āre’a rā i roto i tōna ’ā’au <span class="tooltip" data-tooltip="Alors">ra</span> nō <span class="tooltip" data-tooltip="Le/La">te</span> ha’amou ïa ’e nō <span class="tooltip" data-tooltip="Le/La">te</span> tāpū ’ē atu ïa i <span class="tooltip" data-tooltip="Le/La">te</span> mau nūna’a fenua ’eiaha ’ia iti.</div><div class="francais">7 Mais il n’en juge pas ainsi, et ce n’est pas là la pensée de son cœur ; il ne songe qu’à détruire, qu’à exterminer les nations en foule.</div></div><div class="verse-container"><div class="tahitien">8 Tē nā ’ō <span class="tooltip" data-tooltip="Alors">ra</span> ho’i ’oia : E ’ere ato’a ānei tā’u mau tamaiti ari’i e hui ari’i ato’a ?</div><div class="francais">8 Car il dit : Mes princes ne sont-ils pas autant de rois ?</div></div><div class="verse-container"><div class="tahitien">9 E ’ere ānei ’o Kalano tei riro mai ia Karekemisa ? E ’ere ānei o Hamata tei riro mai ia Araphada ? E ’ere ānei o Samaria tei riro mai ia Damaseko ?</div><div class="francais">9 N’en a-t-il pas été de Calno comme de Carkemisch ? N’en a-t-il pas été de Hamath comme d’Arpad ? N’en a-t-il pas été de Samarie comme de Damas ?</div></div><div class="verse-container"><div class="tahitien">10 ’E mai tō’u rima i fa’ati’a i <span class="tooltip" data-tooltip="Le/La">te</span> mau <span class="tooltip" data-tooltip="royaume">bāsileia</span> o <span class="tooltip" data-tooltip="Le/La">te</span> mau ’īdolo <span class="tooltip" data-tooltip="Alors">ra</span>, ’ua hau atu ïa <span class="tooltip" data-tooltip="Le/La">te</span> mau ti’i o teie mau <span class="tooltip" data-tooltip="royaume">bāsileia</span> i tō Ierusalema ’e tō Samaria ;</div><div class="francais">10 De même que ma main atteint les royaumes des idoles, où il avait plus d’images qu’à Jérusalem et à Samarie,</div></div><div class="verse-container"><div class="tahitien">11 Mai tā’u ho’i i rave i tō Samaria ’e tōna <span class="tooltip" data-tooltip="Alors">ra</span> mau ’īdolo, e ’ore ānei au e nā reira i <span class="tooltip" data-tooltip="Le/La">te</span> rave ia Ierusalema ’e tōna ato’a <span class="tooltip" data-tooltip="Alors">ra</span> mau ’īdolo ?</div><div class="francais">11 ce que j’ai fait à Samarie et à ses idoles, ne le ferai-je pas à Jérusalem et à ses images ?</div></div><div class="verse-container"><div class="tahitien">12 Nō reira, ’e a muri a’era, e riro ’ia hope <span class="tooltip" data-tooltip="Le/La">te</span> mau ’ohipa ato’a a <span class="tooltip" data-tooltip="Le/La">te</span> Fatu i <span class="tooltip" data-tooltip="Le/La">te</span> ravehia e ana i ni’a i <span class="tooltip" data-tooltip="Le/La">te</span> Mou’a <span class="tooltip" data-tooltip="Alors">ra</span> o Ziona ’e i ni’a ia Ierusalema, e tāho’o ai ’oia i <span class="tooltip" data-tooltip="Le/La">te</span> hotu o <span class="tooltip" data-tooltip="Le/La">te</span> ’ā’au <span class="tooltip" data-tooltip="Le/La">te</span>’ote’o o <span class="tooltip" data-tooltip="Le/La">te</span> ari’i o Asura, ’e <span class="tooltip" data-tooltip="Le/La">te</span> hi’ora’a teitei o tōna mata.</div><div class="francais">12 Mais, quand le Seigneur aura accompli toute son œuvre sur la montagne de Sion et à Jérusalem, je punirai le roi d’Assyrie pour le fruit de son cœur orgueilleux, et pour l’arrogance de ses regards hautains.</div></div><div class="verse-container"><div class="tahitien">13 ’E ’ua parau ho’i oia ē : Nā <span class="tooltip" data-tooltip="Le/La">te</span> pūai o tō’u nei rima ’e nā tō’u nei ho’i pa’ari i ti’a ai iā’u ’ia rave i teie mau mea ; ’e ’ua ha’apa’o ho’i au i tā’u i rave ; ’e ’ua ruri ho’i au i <span class="tooltip" data-tooltip="Le/La">te</span> ’ōti’a o <span class="tooltip" data-tooltip="Le/La">te</span> mau ta’ata <span class="tooltip" data-tooltip="Alors">ra</span>, ’e ’ua haru vau i tā rātou mau tao’a i ha’aputu <span class="tooltip" data-tooltip="Alors">ra</span>, ’e ’ua tu’u ho’i au i <span class="tooltip" data-tooltip="Le/La">te</span> feiā pārahira’a ’eta’eta <span class="tooltip" data-tooltip="Alors">ra</span> i raro mai <span class="tooltip" data-tooltip="Le/La">te</span> ’aito <span class="tooltip" data-tooltip="Alors">ra</span> ;</div><div class="francais">13 Car il dit : C’est par la force de ma main que j’ai agi, c’est par ma sagesse que j’ai fait ces choses ; car je suis intelligent ; j’ai déplacé les limites des peuples, et pillé leurs trésors, et, comme un héros, j’ai renversé ceux qui siégeaient sur des trônes ;</div></div><div class="verse-container"><div class="tahitien">14 ’E ’ua ’itea e au <span class="tooltip" data-tooltip="Le/La">te</span> tao’a rahi a <span class="tooltip" data-tooltip="Le/La">te</span> mau ta’ata mai <span class="tooltip" data-tooltip="Le/La">te</span> ’ōfa’ara’a i ’itea <span class="tooltip" data-tooltip="Alors">ra</span> ; ’e mai <span class="tooltip" data-tooltip="Le/La">te</span> ta’ata i ha’aputu i <span class="tooltip" data-tooltip="Le/La">te</span> huero i fa’aru’ehia <span class="tooltip" data-tooltip="Alors">ra</span>, ’ua ha’aputu ho’i au i tō <span class="tooltip" data-tooltip="Le/La">te</span> fenua ato’a nei ; ’e ’aore roa <span class="tooltip" data-tooltip="Le/La">te</span> hō’ē i ’apa’apa noa a’e i <span class="tooltip" data-tooltip="Le/La">te</span> pererau, ’e i hāmama noa a’e <span class="tooltip" data-tooltip="Le/La">te</span> vaha, ’e ’aore rā i māniania noa mai.</div><div class="francais">14 J’ai mis la main sur les richesses des peuples, comme sur un nid, et, comme on ramasse des œufs abandonnés, j’ai ramassé toute la terre : nul n’a remué l’aile, ni ouvert le bec, ni poussé un cri.</div></div><div class="verse-container"><div class="tahitien">15 E fa’aahaaha mai ānei <span class="tooltip" data-tooltip="Le/La">te</span> ’ōpahi iāna iho i tei rave iāna nō <span class="tooltip" data-tooltip="Le/La">te</span> tāpū ? E fa’aahaaha mai ānei <span class="tooltip" data-tooltip="Le/La">te</span> ’e’e iāna iho i tei rave iāna nō <span class="tooltip" data-tooltip="Le/La">te</span> ’e’e ? E au atu <span class="tooltip" data-tooltip="Alors">ra</span> ho’i ē, e ti’a i <span class="tooltip" data-tooltip="Le/La">te</span> rā’au ’ia ha’uti iāna iho i tei hōpoi iāna i ni’a, ’e ’aore rā ’ia hōpoi iāna iho i ni’a, mai <span class="tooltip" data-tooltip="Le/La">te</span> mea <span class="tooltip" data-tooltip="Alors">ra</span> ē, e ’ere i <span class="tooltip" data-tooltip="Le/La">te</span> rā’au !</div><div class="francais">15 La hache se glorifie-t-elle envers celui qui s’en sert ? Ou la scie est-elle arrogante envers celui qui la manie ? Comme si la verge faisait mouvoir celui qui la lève, comme si le bâton soulevait celui qui n’est pas du bois !</div></div><div class="verse-container"><div class="tahitien">16 Nō reira, nā <span class="tooltip" data-tooltip="Le/La">te</span> Fatu, nā <span class="tooltip" data-tooltip="Le/La">te</span> Fatu Sabaota <span class="tooltip" data-tooltip="Alors">ra</span>, e hōpoi atu i <span class="tooltip" data-tooltip="Le/La">te</span> tiahape i rotopū i <span class="tooltip" data-tooltip="Le/La">te</span> mau ta’ata poria nōna <span class="tooltip" data-tooltip="Alors">ra</span> ; e i raro a’e i tōna maita’i e tūtu’i ’oia mai <span class="tooltip" data-tooltip="Le/La">te</span> auahi vera <span class="tooltip" data-tooltip="Alors">ra</span>.</div><div class="francais">16 C’est pourquoi le Seigneur, le Seigneur des armées, enverra le dépérissement parmi ses robustes guerriers ; et, sous sa magnificence, éclatera un embrasement, comme l’embrasement d’un feu.</div></div><div class="verse-container"><div class="tahitien">17 ’E e riro <span class="tooltip" data-tooltip="Le/La">te</span> māramarama o ’Īserā’ela <span class="tooltip" data-tooltip="Alors">ra</span> ’ei auahi, ’e tei Mo’a nōna <span class="tooltip" data-tooltip="Alors">ra</span>, ’ei auahi ura ; ’e e ’ama ho’i ’oia ’e e pau tāna mau tātarāmoa ’e tāna mau rā’au taratara i <span class="tooltip" data-tooltip="Le/La">te</span> mahana ’ōtahi.</div><div class="francais">17 La lumière d’Israël deviendra un feu, et son Saint une flamme, qui consumera et dévorera ses épines et ses ronces, en un seul jour ;</div></div><div class="verse-container"><div class="tahitien">18 ’E <span class="tooltip" data-tooltip="Le/La">te</span> ’una’una ho’i o <span class="tooltip" data-tooltip="Le/La">te</span> uru rā’au nāna <span class="tooltip" data-tooltip="Alors">ra</span>, ’e nō <span class="tooltip" data-tooltip="Le/La">te</span> ’ō ruperupe nāna <span class="tooltip" data-tooltip="Alors">ra</span>, <span class="tooltip" data-tooltip="Le/La">te</span> vārua ’e tae noa atu i <span class="tooltip" data-tooltip="Le/La">te</span> tino <span class="tooltip" data-tooltip="Alors">ra</span>, <span class="tooltip" data-tooltip="Le/La">te</span> pau ïa iāna ; ’e e riro rātou mai <span class="tooltip" data-tooltip="Le/La">te</span> mea <span class="tooltip" data-tooltip="Alors">ra</span> ’ua pohe <span class="tooltip" data-tooltip="Le/La">te</span> hōpoi reva <span class="tooltip" data-tooltip="Alors">ra</span>.</div><div class="francais">18 qui consumera, corps et âme, la magnificence de sa forêt et de ses campagnes. Il en sera comme d’un porte-étendard qui tombe en défaillance.</div></div><div class="verse-container"><div class="tahitien">19 ’E <span class="tooltip" data-tooltip="Le/La">te</span> toe’a o <span class="tooltip" data-tooltip="Le/La">te</span> mau rā’au i taua uru rā’au nāna <span class="tooltip" data-tooltip="Alors">ra</span>, e mea iti ïa, ’e e hope noa i <span class="tooltip" data-tooltip="Le/La">te</span> hō’ē tamari’i ’ia tai’o.</div><div class="francais">19 Le reste des arbres de sa forêt pourra être compté, et un enfant en écrirait le nombre.</div></div><div class="verse-container"><div class="tahitien">20 ’E a muri a’era, ’ia tae i taua mahana <span class="tooltip" data-tooltip="Alors">ra</span>, e ’ore <span class="tooltip" data-tooltip="Le/La">te</span> toe’a o ’Īserā’ela <span class="tooltip" data-tooltip="Alors">ra</span>, e tō <span class="tooltip" data-tooltip="Le/La">te</span> ’utuāfare o Iakoba i ora <span class="tooltip" data-tooltip="Alors">ra</span>, e ti’aturi fa’ahou i tei tā’iri mai ia rātou ; e ti’aturi rā rātou i <span class="tooltip" data-tooltip="Le/La">te</span> Fatu, i Tei Mo’a i ’Īserā’ela nei, ma <span class="tooltip" data-tooltip="Le/La">te</span> parau mau.</div><div class="francais">20 En ce jour-là, le reste d’Israël et les réchappés de la maison de Jacob, cesseront de s’appuyer sur celui qui les frappait, ils s’appuieront avec confiance sur le Seigneur, le Saint d’Israël.</div></div><div class="verse-container"><div class="tahitien">21 E ho’i mai ā <span class="tooltip" data-tooltip="Le/La">te</span> toe’a, ’oia ïa, <span class="tooltip" data-tooltip="Le/La">te</span> tahi toe’a nō Iakoba, i <span class="tooltip" data-tooltip="Le/La">te</span> Atua manahope <span class="tooltip" data-tooltip="Alors">ra</span>.</div><div class="francais">21 Le reste reviendra, oui, le reste de Jacob, au Dieu puissant.</div></div><div class="verse-container"><div class="tahitien">22 ’E noa atu ’ua riro tō ’oe <span class="tooltip" data-tooltip="Alors">ra</span> mau ta’ata e ’Īserā’ela mai <span class="tooltip" data-tooltip="Le/La">te</span> one tahatai <span class="tooltip" data-tooltip="Alors">ra</span>, e ho’i mai ā <span class="tooltip" data-tooltip="Le/La">te</span> tahi toe’a o rātou <span class="tooltip" data-tooltip="Alors">ra</span> ; <span class="tooltip" data-tooltip="Le/La">te</span> ha’amoura’a i fa’aotihia <span class="tooltip" data-tooltip="Alors">ra</span> e fa’atupu ïa i <span class="tooltip" data-tooltip="Le/La">te</span> parauti’a rahi.</div><div class="francais">22 Quand ton peuple, ô Israël, serait comme le sable de la mer, un reste seulement reviendra ; la destruction est résolue, elle fera déborder la justice.</div></div><div class="verse-container"><div class="tahitien">23 ’E nā <span class="tooltip" data-tooltip="Le/La">te</span> Fatu <span class="tooltip" data-tooltip="Le/La">te</span> Atua Sabaota e rave i <span class="tooltip" data-tooltip="Le/La">te</span> ha’amoura’a, ē tae noa atu i <span class="tooltip" data-tooltip="Le/La">te</span> fa’aotira’a i roto i <span class="tooltip" data-tooltip="Le/La">te</span> fenua ato’a <span class="tooltip" data-tooltip="Alors">ra</span>.</div><div class="francais">23 Et cette destruction qui été résolue, le Seigneur, le Seigneur des armées, l’accomplira dans tout le pays.</div></div><div class="verse-container"><div class="tahitien">24 Nō reira, tē nā ’ō mai <span class="tooltip" data-tooltip="Alors">ra</span> <span class="tooltip" data-tooltip="Le/La">te</span> Fatu <span class="tooltip" data-tooltip="Le/La">te</span> Atua Sabaota : E au mau ta’ata ’o tē pārahi nei i Ziona, ’eiaha e mata’u i <span class="tooltip" data-tooltip="Le/La">te</span> ta’ata Asura ; e tā’iri mai ’oia ia ’oe i <span class="tooltip" data-tooltip="Le/La">te</span> rā’au, ’e e tā’iri mai ’oia ia ’oe i tāna rā’au, mai <span class="tooltip" data-tooltip="Le/La">te</span> au i tō ’Aiphiti <span class="tooltip" data-tooltip="Alors">ra</span>.</div><div class="francais">24 Cependant, ainsi parle le Seigneur, le Seigneur des armées : ô mon peuple, qui habites en Sion, ne crains pas l’Assyrien ! Il te frappe de la verge, et il lève son bâton sur toi, comme faisaient les Égyptiens.</div></div><div class="verse-container"><div class="tahitien">25 ’E ’ua poto roa <span class="tooltip" data-tooltip="Le/La">te</span> tau, e māha tō’u o’ō’o, ’e e ’ore ho’i tō’u riri ’ia ha’amouhia atu rātou.</div><div class="francais">25 Mais, encore un peu de temps, et le châtiment cessera, puis ma colère se tournera contre lui pour l’anéantir.</div></div><div class="verse-container"><div class="tahitien">26 E nā <span class="tooltip" data-tooltip="Le/La">te</span> Fatu Sabaota <span class="tooltip" data-tooltip="Alors">ra</span> e fa’ati’arepu i <span class="tooltip" data-tooltip="Le/La">te</span> hō’ē fa’autu’ara’a i ni’a iāna, ma <span class="tooltip" data-tooltip="Le/La">te</span> tā’iri ia Midiana i <span class="tooltip" data-tooltip="Le/La">te</span> mato <span class="tooltip" data-tooltip="Alors">ra</span> nō Oreba ; ’e mai <span class="tooltip" data-tooltip="Le/La">te</span> rā’au tāna i hōpoi i ni’a a’e i <span class="tooltip" data-tooltip="Le/La">te</span> miti <span class="tooltip" data-tooltip="Alors">ra</span>, e hōpoi ā ’oia i ni’a mai <span class="tooltip" data-tooltip="Le/La">te</span> au i tō ’Aiphiti <span class="tooltip" data-tooltip="Alors">ra</span>.</div><div class="francais">26 Le Seigneur des armées agitera le fouet contre lui, comme il frappa Madian au rocher d’Oreb ; et, de même qu’il leva son bâton sur la mer, il le lèvera encore, comme en Égypte.</div></div><div class="verse-container"><div class="tahitien">27 ’E a muri a’era, ’ia tae i taua mahana <span class="tooltip" data-tooltip="Alors">ra</span>, e fa’ata’a-’ē-hia ai tāna hōpoi’a i tō tapono <span class="tooltip" data-tooltip="Alors">ra</span>, e tāna zugo i tō ’a’ī <span class="tooltip" data-tooltip="Alors">ra</span> ; ’e e ha’amouhia <span class="tooltip" data-tooltip="Le/La">te</span> zugo nō <span class="tooltip" data-tooltip="Le/La">te</span> fa’atāhinura’a <span class="tooltip" data-tooltip="Alors">ra</span>.</div><div class="francais">27 En ce jour, son fardeau sera ôté de dessus ton épaule, et son joug de dessus ton cou ; et la graisse fera éclater le joug.</div></div><div class="verse-container"><div class="tahitien">28 ’Ua haere mai <span class="tooltip" data-tooltip="Alors">ra</span> ’oia i Aiata ; ’e ’ua tae roa mai <span class="tooltip" data-tooltip="Alors">ra</span> i Migerona ; ’e tei Mikamasa tāna <span class="tooltip" data-tooltip="Alors">ra</span> mau pere’o’o.</div><div class="francais">28 Il marche sur Ajjath, traverse Migron, laisse ses bagages à Micmasch,</div></div><div class="verse-container"><div class="tahitien">29 ’Ua haere rātou nā ni’a i <span class="tooltip" data-tooltip="Le/La">te</span> hō’ē vāhi oaoa ; ’ua ta’oto rātou i Geba ; ’ua mata’u Ramata ; ’e ’ua horo ’o Gibea o Saula.</div><div class="francais">29 ils passent le défilé, ils couchent à Guéba ; Rama tremble, Guibea de Saül prend la fuite.</div></div><div class="verse-container"><div class="tahitien">30 ’A pi’i māite tō reo, ’e <span class="tooltip" data-tooltip="Le/La">te</span> tamāhine a Galima ; ’ia fa’aro’ohia <span class="tooltip" data-tooltip="Le/La">te</span> reira i Laisa ; ’Auē ho’i e Anatota ē.</div><div class="francais">30 Fais éclater ta voix, fille de Gallim ! Prends garde, Laïs ! Malheur à toi, Anathoth !</div></div><div class="verse-container"><div class="tahitien">31 ’Ua reva ’ē atu Mademena ; ’ua ha’aputuputu tō Gebima ia rātou iho nō <span class="tooltip" data-tooltip="Le/La">te</span> horo ’ē atu.</div><div class="francais">31 Madmena se disperse, les habitants de Guébim sont en fuite.</div></div><div class="verse-container"><div class="tahitien">32 E fa’aea noa ’oia i Noba i taua mahana <span class="tooltip" data-tooltip="Alors">ra</span> ; e ueue ’oia i tōna rima i <span class="tooltip" data-tooltip="Le/La">te</span> mou’a nō <span class="tooltip" data-tooltip="Le/La">te</span> tamāhine o Ziona, <span class="tooltip" data-tooltip="Le/La">te</span> ’āivi nō Ierusalema.</div><div class="francais">32 Encore un jour de halte à Nob, et il menace de sa main la montagne de la fille de Sion, la colline de Jérusalem.</div></div><div class="verse-container"><div class="tahitien">33 Inaha, nā <span class="tooltip" data-tooltip="Le/La">te</span> Fatu, nā <span class="tooltip" data-tooltip="Le/La">te</span> Fatu Sabaota <span class="tooltip" data-tooltip="Alors">ra</span> e tāpū i <span class="tooltip" data-tooltip="Le/La">te</span> ’āma’a ma <span class="tooltip" data-tooltip="Le/La">te</span> mata’u rahi, ’e <span class="tooltip" data-tooltip="Le/La">te</span> feiā teitei <span class="tooltip" data-tooltip="Alors">ra</span> e tāpūhia ïa i raro ; ’e <span class="tooltip" data-tooltip="Le/La">te</span> feiā <span class="tooltip" data-tooltip="Le/La">te</span>’ote’o <span class="tooltip" data-tooltip="Alors">ra</span>, e fa’aha’eha’ahia ïa.</div><div class="francais">33 Voici, le Seigneur, le Seigneur des armées brise les rameaux avec violence : les plus grands sont coupés, les plus élevés sont abattus.</div></div><div class="verse-container"><div class="tahitien">34 ’E e tāpū ’oia i <span class="tooltip" data-tooltip="Le/La">te</span> mau vāhi me’ume’u o <span class="tooltip" data-tooltip="Le/La">te</span> mau uru rā’au i <span class="tooltip" data-tooltip="Le/La">te</span> ’āuri, ’e e hi’a Lebanona i <span class="tooltip" data-tooltip="Le/La">te</span> rima pūai <span class="tooltip" data-tooltip="Alors">ra</span>.</div><div class="francais">34 Il renverse avec le fer les taillis de la forêt, et le Liban tombe sous le Puissant.</div></div>
    <div class="verse-container introduction"><div class="tahitien">Nā <span class="tooltip" data-tooltip="Le/La">te</span> ohi o Iese (Mesia) e ha’avā i <span class="tooltip" data-tooltip="Le/La">te</span> feiā parauti’a—E parare <span class="tooltip" data-tooltip="Le/La">te</span> ’ite nō ni’a i <span class="tooltip" data-tooltip="Le/La">te</span> Atua nā ni’a i <span class="tooltip" data-tooltip="Le/La">te</span> fenua ato’a nei i <span class="tooltip" data-tooltip="Le/La">te</span> Mileniuma—E fa’ati’a <span class="tooltip" data-tooltip="Le/La">te</span> Fatu i <span class="tooltip" data-tooltip="Le/La">te</span> hō’ē reva ’e e ha’aputuputu ’oia ia ’Īserā’ela—’A fa’aau i teIsaia 11. Fātata 559–545H.M.</div><div class="francais">Le tronc d’Isaï (le Christ) jugera en justice — La connaissance de Dieu couvrira la terre au millénium — Le Seigneur élèvera une bannière et rassemblera Israël — Comparez avec Ésaïe 11 . Vers 559–545 av. J.-C.</div></div>
    <nav>
        <a href="chapter_2_19.html">Chapitre précédent</a> | 
        <a href="chapter_2_21.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
