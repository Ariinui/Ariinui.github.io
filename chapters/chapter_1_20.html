
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 20</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 20</h2>
    <div class="verse-container"><div class="tahitien">1 ’A fa’aro’o mai na ’e ’a ha’apa’o mai na i teie, ’e te ’utuāfare o Iakoba, ’outou ’o tei ma’irihia te i’oa o ’Īserā’ela, ’e ’o tei haere mai i rāpae nā te mau pape mai o Iuda, ’e ’aore rā i rāpae nā te mau pape nō te bāpetizora’a, ’o tei tapu i te i’oa ra o te Fatu, ’e tei fa’ahiti i te Atua o ’Īserā’ela, ’e ’aore ho’i rātou i tapu ma te parau mau ’e ma te parauti’a.</div><div class="francais">1 Écoutez et entendez ceci, ô maison de Jacob, vous qui portez le nom d’Israël, et qui êtes sortis des eaux de Juda, ou des eaux du baptême, vous qui jurez par le nom du Seigneur, et qui invoquez le Dieu d’Israël, pourtant ils jurent sans vérité ni droiture.</div></div><div class="verse-container"><div class="tahitien">2 ’Āre’a rā, ’ua parau rātou ē nō te ’oire mo’a mai rātou, ’aita rā rātou i ti’aturi māite i te Atua o ’Īserā’ela, ’oia te Fatu Sabaota ; ’oia ïa, ’o te Fatu Sabaota tōna ra i’oa.</div><div class="francais">2 Néanmoins, ils prennent leur nom de la ville sainte, mais ils ne s’appuient pas sur le Dieu d’Israël, qui est le Seigneur des armées ; oui, Seigneur des armées est son nom.</div></div><div class="verse-container"><div class="tahitien">3 Inaha, ’ua fa’a’ite atu vau i tei muta’a ihora mau mea e tupu mai te mātāmua mai ā ; ’e nō roto atu ho’i ïa i tō’u nei vaha, ’e ’ua fa’a’ite mau vau i te reira. ’Ua fa’a’ite ’oi’oi ho’i au i te reira ia rātou.</div><div class="francais">3 Voici, j’ai annoncé les choses anciennes dès le début ; et elles sont sorties de ma bouche, et je les ai publiées. Je les ai montrées soudainement.</div></div><div class="verse-container"><div class="tahitien">4 ’E ’ua nā reira vau nō te mea ’ua ’ite au i tō ’oe ’eta’eta, e uaua ’āuri tō ’oe ’a’ī, ’e tō ’oe rae, e rae veo ïa.</div><div class="francais">4 Et je l’ai fait sachant que tu es endurci, que ton cou est une barre de fer, et que tu as un front d’airain,</div></div><div class="verse-container"><div class="tahitien">5 ’E ’ua parau atu vau ia ’oe mai te mātāmua mai ā ; ’e ’aita te reira i tupu, i fa’a’ite atu ai au ia ’oe ra ; ’e ’ua fa’a’ite atu vau i te reira ’ia ’ore ’oe ’ia parau ē—Nā tā’u ’īdolo te reira i rave, ’e nā tā’u hōho’a i taraihia, e tā’u ti’i i fa’atōhia ra i fa’aue i te reira.</div><div class="francais">5 je t’ai annoncé ces choses depuis le commencement même ; je te les ai déclarées avant qu’elles arrivassent ; et je les ai montrées de peur que tu ne dises : C’est mon idole qui les faites, c’est mon image taillée ou mon image en fonte qui les ordonnées.</div></div><div class="verse-container"><div class="tahitien">6 ’Ua ’ite ’e ’ua fa’aro’o ho’i ’oe i taua mau mea ato’a ra ; ’e nō te aha ho’i ’aita ’oe e fa’a’ite i te reira ? ’E mai teie nei ’a fa’a’ite atu ai au ia ’oe i te parau ’āpī, ’o tei hunahia ra, ’e ’aita ā ’oe i ’ite i te reira.</div><div class="francais">6 Tu as vu et entendu tout cela ; et vous, ne l’annoncerez-vous pas ? Et que maintenant, je t’annonce des choses nouvelles, cachées, inconnues de toi.</div></div><div class="verse-container"><div class="tahitien">7 ’Ua ravehia te reira i teienei, e ’ere mai te mātāmua mai ; ’e ’aita ā ho’i ’oe i fa’aro’o i te reira i fa’a’itehia ai ’oe i te reira, ’o te parau ho’i ’oe ē—Inaha, ’ua ’ite na ho’i au i te reira.</div><div class="francais">7 Elles se produisent à présent, et n’appartiennent point au passé ; même avant le jour où tu ne les avais pas entendues, elles te furent annoncées, afin que tu ne dises pas : Voici, je le savais.</div></div><div class="verse-container"><div class="tahitien">8 ’Oia ïa, ’e ’aita ā ho’i ’oe i fa’aro’o, ’oia ïa, ’e ’aita ā ho’i ’oe i ’ite ; ’oia ïa, ’aita ā ho’i tō tari’a i hina’aro ’ia fa’aro’o mai taua taime mai ā ; ’e ’ua ’ite ho’i au ē, e riro ’oe i te ha’avare, ’e tō ’oe ra i’oa ’o te ta’ata hara mai te ’ōpū mai ā.</div><div class="francais">8 Oui, et tu n’en as rien appris, tu n’en as rien su ; et jadis ton oreille n’en point été frappée : car je savais que tu serais infidèle, et que dès ta naissance tu fus appelé rebelle .</div></div><div class="verse-container"><div class="tahitien">9 ’Āre’a rā, nō tō’u i’oa nei i tāpe’a ai au i tō’u riri, ’e nō te ha’amaita’i iā’u i fa’atāere ai au i te riri ia ’oe, ’ia ’ore au ’ia tāpū ’ē atu ia ’oe ra.</div><div class="francais">9 Néanmoins, à cause de mon nom, je suspends ma colère ; à cause de ma gloire, je me contiens envers toi, pour ne pas t’exterminer.</div></div><div class="verse-container"><div class="tahitien">10 Inaha ho’i, i tāmā na vau ia ’oe, ’e i ha’amaita’i roa na ho’i au ia ’oe i roto i te umu o te ’ati ra.</div><div class="francais">10 Je t’ai mis au creuset, je t’ai éprouvé dans la fournaise de l’adversité .</div></div><div class="verse-container"><div class="tahitien">11 Nō’u iho, ’oia ïa, nō’u iho, e nā reira ai au ; e ’ore ho’i au e fa’ati’a ’ia ha’avi’ivi’ihia tō’u nei i’oa, ’e e ore ho’i au e hōro’a atu i tō’u nei hanahana ia vetahi ’ē.</div><div class="francais">11 C’est pour l’amour de moi, oui, pour l’amour de moi, que je vais faire cela, car je ne permettrai pas que mon nom soit profané, et je ne donnerai pas ma gloire à un autre.</div></div><div class="verse-container"><div class="tahitien">12 ’A fa’aro’o mai na iā’u, e Iakoba, ’e ’o ’oe ho’i, e ’Īserā’ela, ’o tei mā’itihia e au ra, ’o vau nei ho’i teie ; ’o vau nei te mātāmeha’i ; ’e ’o vau nei ho’i te fa’ahope’a.</div><div class="francais">12 Écoute-moi, Jacob ! et toi, Israël, que j’ai appelé, car c’est moi, moi qui suis le premier, c’est aussi moi qui suis le dernier.</div></div><div class="verse-container"><div class="tahitien">13 Nā tō’u nei rima ato’a i hāmani i te tumu o te fenua, ’e nā tō’u nei rima ’atau i hōhora i te mau ra’i. ’Ia pi’i au ia rātou, e ti’a ’āmui mai rātou.</div><div class="francais">13 Ma main fondé la terre, et ma droite étendu les cieux : je les appelle, et aussitôt ils se présentent.</div></div><div class="verse-container"><div class="tahitien">14 ’A ha’aputuputu ’āmui mai ’outou pā’āto’a, ’e ’a fa’aro’o mai ; ’o vai tō rotopū ia rātou ’o tei fa’a’ite mai i teie nei mau mea ia rātou ? I herehia na ’oia e te Fatu ; ’oia ïa, e fa’atupu ’oia i tāna parau ’o tāna i fa’a’ite atu nā roto ia rātou ; ’e e rave ’oia i tōna hina’aro ia Babulonia, ’e e tae mai tōna rima i ni’a iho i te feiā nō Kaladaio ra.</div><div class="francais">14 Vous tous, assemblez-vous, et écoutez ! Qui d’entre eux leur annoncé ces choses ? Le Seigneur l’a aimé ; oui, et il accomplira la parole qu’il annoncée par eux ; et il exécutera sa volonté contre Babylone, et son bras s’appesantira sur les Chaldéens.</div></div><div class="verse-container"><div class="tahitien">15 ’Oia ato’a, tē nā ’ō mai ra te Fatu : ’O vau nei te Fatu, ’oia ïa, ’o vau nei tei parau atu ; ’oia ïa, ’ua pi’i au iāna nō te fa’a’ite atu, nā’u ’oia i arata’i mai, ’e e riro tōna tere i te manuia.</div><div class="francais">15 Aussi, dit le Seigneur : Moi, le Seigneur, oui, j’ai parlé ; oui, je l’ai appelé pour annoncer, je l’ai fait venir, et son œuvre réussira.</div></div><div class="verse-container"><div class="tahitien">16 ’A ha’afātata mai na iā’u nei ; ’aita ho’i tā’u nei e parau huna ; mai te mātāmua mai ā, mai te ’anotau te reira i fa’ahitihia ai, i tohu na vau ; ’e nā te Fatu te Atua, ’e tōna Vārua, i tono mai iā’u.</div><div class="francais">16 Approchez-vous de moi ! Je n’ai pas parlé en secret ; depuis le commencement, depuis le moment où cela été annoncé, j’ai parlé ; et le Seigneur Dieu m’a envoyé, avec son Esprit.</div></div><div class="verse-container"><div class="tahitien">17 ’E tē nā ’ō mai ra te Fatu, tō ’oe Tāra’ehara, Tei Mo’a i ’Īserā’ela nei ; nā’u ’oia i tono atu, nā’u nā te Fatu tō ’oe Atua ’o tei ha’api’i ia ’oe i te mea e maita’i ai ’oe ra, ’o tei arata’i ia ’oe nā te ’ē’a tā ’oe e haere, nā’u i rave i te reira.</div><div class="francais">17 Et ainsi parle le Seigneur, ton Rédempteur, le Saint d’Israël ; je l’ai envoyé, le Seigneur, ton Dieu, qui t’instruit pour ton bien, qui te conduit dans la voie que tu dois suivre, l’a fait.</div></div><div class="verse-container"><div class="tahitien">18 ’Āhiri ’oe i ha’apa’o mai i tā’u nei mau fa’auera’a—’ua riro ïa tō ’oe hau mai te ’ānāvai ra, ’e tō ’oe parauti’a mai te mau ’are o te moana ra.</div><div class="francais">18 Oh ! si tu étais attentif à mes commandements ! Ton bien-être serait comme un fleuve, et ton bonheur comme les flots de la mer.</div></div><div class="verse-container"><div class="tahitien">19 ’E tō hua’ai ra, mai te one ïa ; ’e tā tō ’ōpū e fānau ra, mai te mau ’iri’iri ïa ; e ’ore ho’i tōna i’oa e ’ō’oti-’ē-hia ’e e ’ore ho’i e ha’amouhia i mua iā’u nei.</div><div class="francais">19 Ta postérité serait comme le sable, les fruits de tes entrailles comme les grains de sable ; ton nom ne serait point effacé, anéanti devant moi.</div></div><div class="verse-container"><div class="tahitien">20 ’A haere mai ’outou i rāpae i Babulonia, ’a ma’ue ’ē mai rotopū atu i te feiā nō Kaladaio ra ; ’a fa’a’ite i te reira ma te reo hīmene, ’a parau i te reira, ’e ’a puroro atu te reo i te hope’a o te fenua nei ; ’a parau ’outou ē : ’Ua fa’aora te Fatu i tōna tāvini ia Iakoba.</div><div class="francais">20 Sortez de Babylone, fuyez du milieu des Chaldéens ! Avec une voix d’allégresse annoncez-le, publiez-le, faites-le savoir jusqu’à l’extrémité de la terre, dites : Le Seigneur racheté son serviteur Jacob.</div></div><div class="verse-container"><div class="tahitien">21 ’E ’aore ho’i rātou i po’ihā ; ’ua arata’i ’oia ia rātou nā te mau fenua marō ; ’ua fa’atahe mai ’oia i te mau pape nō roto mai i te mato nā rātou ; ’ua vāhi ato’a ’oia i te mato ’e ’ua puroro noa mai ra te mau pape.</div><div class="francais">21 Et ils n’ont pas eu soif ; il leur fait traverser les déserts ; il fait jaillir pour eux l’eau du rocher, il fendu le rocher aussi et l’eau coulé.</div></div><div class="verse-container"><div class="tahitien">22 ’E noa atu ’ua rave noa ’oia i taua mau mea ato’a ra, ’e ’ua rahi atu ā, tē nā ’ō mai ra te Fatu, ’aita roa tō te feiā parauti’a ’ore e hau.</div><div class="francais">22 Et en dépit de ce qu’il fait tout cela, et des choses plus grandes aussi, il n’y point de paix pour les méchants, dit le Seigneur.</div></div>
    <div class="verse-container introduction"><div class="tahitien">’O te Mesia te māramarama nō te mau ’Ētene ’e e fa’aora ’oia i te feiā mau ’āuri—E ha’aputuputuhia tō ’Īserā’ela ma te mana i te mau mahana hope’a—E riro te mau ari’i ’ei mau metua tāne fa’a’amu nō rātou—’A fa’aau i teIsaia 49. Fātata 588–570H.M.</div><div class="francais">Le Messie sera une lumière pour les Gentils et délivrera les prisonniers — Israël sera rassemblé avec puissance dans les derniers jours — Des rois seront leurs nourriciers — Comparez avec Ésaïe 49 . Vers 588–570 av. J.-C.</div></div>
    <p>
        <a href="chapter_1_19.html">Chapitre précédent</a> | 
        <a href="chapter_1_21.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
