
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>2 Ne Chapitre 18</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>2 Ne</h1>
            <h2>2 Ne Chapitre 18</h2>
            <div class="verse-container"><div class="tahitien">1 ’Oia fa’ahou, ’ua nā ’ō mai ra te parau a te Fatu iā’u : ’A rave ’oe i te tahi ’ōtaro parau rahi, ’e ’a pāpa’i i ni’a iho i te reira i te tohi a te ta’ata tahu’a ra, Mahera-salala-hasabaza.</div><div class="francais">1 La parole du Seigneur me dit : Prends un grand rouleau et écris dessus avec une plume d’homme concernant Maher-Schalal-Chasch-Baz .</div></div><div class="verse-container"><div class="tahitien">2 ’E ’ua arata’i atu ra vau i nā ’ite ha’avare ’ore nā muri iā’u ’ia pāpa’i rāua, ’o Uria te tahu’a ra, ’e ’o Zekaria te tamaiti a Ieberekia ra.</div><div class="francais">2 Je pris avec moi des témoins dignes de foi, le sacrificateur Urie, et Zacharie, fils de Bérékia.</div></div><div class="verse-container"><div class="tahitien">3 ’E ’ua ha’afātata atu ra vau i te peropheta vahine ra ; ’e ’ua tō ihora ’oia e fānau mai ra e tamaiti. ’E ’ua parau mai ra te Fatu iā’u : ’A ma’iri i tōna i’oa, ’o Mahera-salala-hasa-baza.</div><div class="francais">3 Je m’étais approché de la prophétesse, elle conçut, et elle enfanta un fils. Le Seigneur me dit : Donne-lui pour nom Maher-Schalal-Chasch-Baz.</div></div><div class="verse-container"><div class="tahitien">4 Inaha ho’i, e ’ore roa taua tamaiti ra e ’ite i te parau ē : E tō’u metua tāne, e tō’u metua vahine, nā mua a’e e hōpoi-’ē-hia ai te mau tao’a o Damaseko ’e te tao’a haru o Samaria mai mua i te aro o te ari’i o Asura ra.</div><div class="francais">4 Car voici, avant que l’enfant sache dire : Mon père ! ma mère ! On emportera devant le roi d’Assyrie les richesses de Damas et le butin de Samarie .</div></div><div class="verse-container"><div class="tahitien">5 ’Ua parau fa’ahou mai ra te Fatu iā’u, nā ’ō mai ra :</div><div class="francais">5 Le Seigneur me parla encore et me dit :</div></div><div class="verse-container"><div class="tahitien">6 Nō te mea ’ua fa’aru’e teie nei feiā i te mau pape i Siloa ’o tei tahe ri’i māite ra, ’e tē poupou ra ia Resina, ’e te tamaiti a Remalia ra.</div><div class="francais">6 Parce que ce peuple méprisé les eaux de Siloé qui coulent doucement et qu’il s’est réjoui au sujet de Retsin et du fils de Remalia,</div></div><div class="verse-container"><div class="tahitien">7 ’E i teienei, inaha, tē hōpoi mai ra te Fatu i ni’a ia rātou i te mau pape nō te ’ānāvai rahi ra, ’o tei ’eta’eta ’e tei pūai, ’oia te ari’i o Asura, ’e tōna ato’a ra hanahana ; ’e e hāono noa ’oia i ni’a i tōna ra mau tahera’a pape, ’e e manii noa nā ni’a i tōna ra mau hiti.</div><div class="francais">7 voici, le Seigneur va faire monter contre eux les puissantes et grandes eaux du fleuve (le roi d’Assyrie et toute sa gloire) ; il s’élèvera partout au-dessus de son lit, et il se répandra sur toutes ses rives ;</div></div><div class="verse-container"><div class="tahitien">8 ’E e haere oia nā roto ia Iuda, i te hāono-noa-ra’a ’e te parare-ato’a-ra’a, e tae roa ’oia i te ’a’ī ra ; ’e te hōhorara’a o tōna pererau ra mai te ’ā’ano ato’a ïa o tō ’oe ra fenua, e Imanuela.</div><div class="francais">8 il pénétrera dans Juda, il débordera et inondera, il atteindra jusqu’au cou. Le déploiement de ses ailes remplira l’étendue de ton pays, ô Emmanuel !</div></div><div class="verse-container"><div class="tahitien">9 ’A ’āmui tāhō’ē ia ’outou iho, ’e te mau ta’ata, ’e e vāvāhi-fa’ahu’ahu’a-hia ’outou ; ’e ’a fa’aro’o mai na ’outou pā’āto’a e tō te mau fenua i te ātea roa ; ’a tātua na ia ’outou iho, ’e e vāvāhi-f’ā’ahu’ahu’a-hia ’outou ; ’a tātua na ia ’outou iho, ’e e vāvāhi-f’ā’ahu’ahu’a-hia ’outou.</div><div class="francais">9 Poussez des cris de guerre, peuples ! et vous serez brisés ; prêtez l’oreille, vous tous qui habitez au loin ! préparez-vous au combat, et vous serez brisés ;</div></div><div class="verse-container"><div class="tahitien">10 ’A feruri ’āmui māite ’outou, ’e e riro ’ei mea faufa’a ’ore ; ’a parau na i te parau, ’e e ’ore ïa e tupu ; nō te mea tei pīha’i iho te Atua ia mātou nei.</div><div class="francais">10 formez des projets, et ils seront anéantis ; donnez des ordres, et ils seront sans effet ; car Dieu est avec nous.</div></div><div class="verse-container"><div class="tahitien">11 ’E ’ua parau mai ra te Fatu iā’u ma te rima pūai, ’e ’ua fa’aue mai ra iā’u ē ’eiaha vau e haere nā te haere’a o teie nei feiā, i te nā-’ō-ra’a mai ē :</div><div class="francais">11 Ainsi m’a parlé le Seigneur, quand sa main me saisit, et qu’il m’avertit de ne pas marcher dans la voie de ce peuple :</div></div><div class="verse-container"><div class="tahitien">12 ’Eiaha ’outou e parau ē : E pupu tāhō’ē, i te mau mea tā teie nei feiā e parau nei ē, E pupu tāhō’ē ; ’eiaha ho’i ’outou e mata’u i tā rātou e mata’u ra ; ’eiaha ho’i e horuhoru.</div><div class="francais">12 N’appelez pas conjuration tout ce que ce peuple appelle conjuration ; ne craignez pas ce qu’il craint, et ne soyez pas effrayés.</div></div><div class="verse-container"><div class="tahitien">13 ’A ha’amo’a i te Fatu Sabaota ra, ’e ’o ’oia tā ’outou e mata’u, ’e ’o ’oia tā ’outou e ri’ari’a.</div><div class="francais">13 C’est le Seigneur des armées que vous devez sanctifier, c’est lui que vous devez craindre et redouter.</div></div><div class="verse-container"><div class="tahitien">14 ’E e riro ho’i ’oia ’ei ha’apūra’a nō ’outou ; ’e ’ei ’ōfa’i turorira’a ’e ’ei mato māheaitura’a i nā ’utuāfare e piti o ’Īserā’ela, ’ei herepata ’e ’ei mārei nō tō Ierusalema ra.</div><div class="francais">14 Et il sera un sanctuaire, mais aussi une pierre d’achoppement, un rocher de scandale pour les deux maisons d’Israël, un filet et un piège pour les habitants de Jérusalem.</div></div><div class="verse-container"><div class="tahitien">15 ’E e rave rahi i rotopū ia rātou ’o tē turori ’e ’o tē hi’a, ’e ’o tē pararī, ’e ’o tē māreihia, ’e ’o tē ravehia.</div><div class="francais">15 Plusieurs trébucheront ; ils tomberont et se briseront, ils seront enlacés et pris.</div></div><div class="verse-container"><div class="tahitien">16 ’A ru’uru’u na i te ’itera’a pāpū ; ’a ha’amau na i te ture i rotopū i tā’u mau pipi.</div><div class="francais">16 Enveloppe cet oracle, scelle cette révélation, parmi mes disciples.</div></div><div class="verse-container"><div class="tahitien">17 ’E e tīa’i au i te Fatu, ’o tei huna i tōna mata i te ’utuāfare o Iakoba, ’e e tīa’i ā vau iāna.</div><div class="francais">17 J’espère dans le Seigneur, qui cache sa face à la maison de Jacob ; je place en lui ma confiance.</div></div><div class="verse-container"><div class="tahitien">18 Inaha, ’ua riro vau ’e te mau tamari’i tā te Fatu i hōro’a mai nā’u ra ’ei mau tāpa’o ’e ’ei māerera’a i ’Īserā’ela nei nō ’ō mai i te Fatu Sabaota ra, ’o tei pārahi i te Mou’a ra i Ziona.</div><div class="francais">18 Voici, moi et les enfants que le Seigneur m’a donnés, nous sommes des signes et des présages en Israël, de la part du Seigneur des armées, qui habite sur la montagne de Sion.</div></div><div class="verse-container"><div class="tahitien">19 ’E ’ia parau mai rātou ia ’outou ē : ’A ’imi ia rātou i te feiā vārua ’ino ’e te mau ta’ata hi’ohi’o ’o tē māniania ra ’e tē mutamuta ra—’eiaha ānei te ta’ata e ’imi i tō rātou iho Atua nō te feiā ora ’ia fa’aro’o i te parau a te feiā pohe ?</div><div class="francais">19 Si l’on vous dit : Consultez ceux qui évoquent les morts et ceux qui prédisent l’avenir, qui poussent des sifflements et des soupirs, répondez : Un peuple ne consultera-t-il pas son Dieu pour que les vivants soient informés des morts ?</div></div><div class="verse-container"><div class="tahitien">20 ’A ’imi i te ture ’e i te ’itera’a pāpū ; ’e ’ia ’ore rātou ’ia fa’aau i tā rātou parau i taua parau ra, nō te mea ïa ’aita te māramarama i roto ia rātou.</div><div class="francais">20 À la loi et au témoignage ! si l’on ne parle pas ainsi, il n’y aura point d’aurore pour le peuple.</div></div><div class="verse-container"><div class="tahitien">21 E hope roa ïa rātou i te haere nā roto i taua fenua nei nō te ’ati rahi ’e te po’ia ; ’e a muri a’era, ’ia pohe rātou i te po’ia, e riri rātou ia rātou iho, ’e e tuhi rātou i tō rātou ari’i e tō rātou Atua, ’e ’a hi’o ai i ni’a.</div><div class="francais">21 Il sera errant dans le pays, accablé et affamé ; et, quand il aura faim, il s’irritera, maudira son roi et son Dieu, il tournera les yeux en haut ;</div></div><div class="verse-container"><div class="tahitien">22 E mai reira ho’i e hi’o rātou i te fenua nei ’e e ’ite rātou i te ’ati ’e te pōiri, i te ’āru’iru’i ’e te ahoaho, ’e e ti’avaruhia i roto i te pōiri.</div><div class="francais">22 puis il regardera vers la terre, et voici, il n’y aura que détresse, obscurité et de sombres angoisses : il sera repoussé dans d’épaisses ténèbres.</div></div>
            <div class="verse-container introduction"><div class="tahitien">Tē a’o ra Isaia nō ni’a i te Mesia—E ’ite te mau ta’ata i roto i te pōiri i te māramarama rahi—’Ua fānau mai ho’i te hō’ē tama nā tātou—E riro ’oia ’ei Ari’i nō te Hau ’e e fa’atere ’oia i ni’a i te terōno nō Davida—’A fa’aau i teIsaia 9. Fātata 559–545H.M.</div><div class="francais">Ésaïe parle de manière messianique — Le peuple qui est dans les ténèbres verra une grande lumière — Un enfant nous est né — Il sera le Prince de la paix et régnera sur le trône de David — Comparez avec Ésaïe 8:23–9:20 . Vers 559–545 av. J.-C.</div></div>
            <nav class="chapter-nav">
                <a href="chapter_2_17.html">Chapitre précédent</a> | 
                <a href="chapter_2_19.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
