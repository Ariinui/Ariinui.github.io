
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 10</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 10</h2>
    <div class="verse-container"><div class="tahitien">1 ’E i teienei, tē parau fa’ahou atu nei au, ’o Iakoba, ’ia ’outou, e tō’u mau taea’e here, nō ni’a i teie ’āma’a parauti’a ’o tā’u i parau a’enei.</div><div class="francais">1 Et maintenant, moi, Jacob, je vous parle de nouveau, mes frères bien-aimés, concernant cette branche juste dont j’ai parlé.</div></div><div class="verse-container"><div class="tahitien">2 Inaha ho’i, te mau fafaura’a i fāri’ihia e tātou ’o te mau fafaura’a ïa ia tātou mai te au i tā te tino nei ; nō reira, ’ua fa’a’itehia mai au ē, e pohe tā tātou mau tamari’i e rave rahi i roto i te tino nei, nō te ti’aturi ’ore ; ’āre’a rā, e aroha mai te Atua ia rātou e rave rahi ; ’e e fa’aho’ihia tā tātou mau tamari’i, ’ia ti’a ia rātou ’ia tae i tei hōro’a ia rātou i te ’ite mau nō tō rātou Tāra’ehara.</div><div class="francais">2 Car voici, les promesses que nous avons obtenues sont des promesses qui nous sont données selon la chair ; c’est pourquoi, bien qu’il m’ait été montré que beaucoup de nos enfants périront dans la chair pour cause d’incrédulité, néanmoins, Dieu sera miséricordieux envers beaucoup ; et nos enfants seront rétablis, afin qu’ils parviennent à ce qui leur donnera la vraie connaissance de leur Rédempteur.</div></div><div class="verse-container"><div class="tahitien">3 Nō reira, mai tā’u i parau atu ia ’outou na, e mea ti’a roa i te Mesia—’o teie ho’i tōna i’oa ’o tā te melahi i fa’a’ite mai i te pō hope’a ’a paraparau mai ai ’oia iā’u ra—’ia ho’i mai i rotopū i te mau ’āti Iuda, i rotopū ia rātou ’o tei hau i te parauti’a ’ore i tō te ao ato’a nei ; ’e e fa’asātauro rātou iāna—’ia nā-reira-hia ho’i tō tātou Atua e ti’a ai ; ’e ’aore roa te hō’ē nūna’a ’ē i te ao ato’a nei, ’o tē ti’a ’ia fa’asātauro i tō rātou Atua.</div><div class="francais">3 C’est pourquoi, comme je vous l’ai dit, il faut nécessairement que le Christ — car la nuit dernière l’ange m’a dit que ce serait là son nom — vienne parmi les Juifs, parmi ceux qui sont la partie la plus méchante du monde ; et ils le crucifieront, car cela incombe à notre Dieu, et il n’y aucune autre nation sur la terre qui crucifierait son Dieu .</div></div><div class="verse-container"><div class="tahitien">4 Nō te mea ’āhiri ē ’ua ravehia te mau semeio rarahi i rotopū i te tahi atu mau nūna’a, ’ua tātarahapa ïa rātou, ’e ’ua ’ite ho’i ïa ē, ’o ’oia ïa tō rātou Atua.</div><div class="francais">4 Car si les grands miracles étaient accomplis parmi d’autres nations, elles se repentiraient et sauraient qu’il est leur Dieu.</div></div><div class="verse-container"><div class="tahitien">5 ’E nō te mau ’ohipa ha’avare a te mau tahu’a ’e te mau ’ohipa ’ī’ino ho’i, e fa’a’eta’eta ai tō Ierusalema i tō rātou ’ā’au iāna, ’ia fa’asātaurohia ’oia.</div><div class="francais">5 Mais à cause des intrigues de prêtres et des iniquités, ceux qui sont à Jérusalem roidiront le cou contre lui pour qu’il soit crucifié.</div></div><div class="verse-container"><div class="tahitien">6 Nō reira, nō tā rātou mau ’ohipa ’ī’ino, e tae mai ai i ni’a ia rātou te mau ha’amoura’a, ’e te mau o’e, ’e te mau ma’i rahi, ’e te ha’amani’ira’a toto ho’i ; ’e ’o tei ’ore i pohe, e ha’apurarahia ïa rātou i rotopū i te mau nūna’a ato’a.</div><div class="francais">6 C’est pourquoi, à cause de leurs iniquités, des destructions, des famines, des pestes et de l’effusion de sang s’abattront sur eux, et ceux qui ne perdront pas la vie seront dispersés parmi toutes les nations.</div></div><div class="verse-container"><div class="tahitien">7 Inaha rā, tē nā ’ō mai ra te Fatu te Atua : ’Ia tae i te mahana e ti’aturi ai rātou iā’u, ’e ’o vau te Mesia, ’e ’ua fafau atu vau i tō rātou mau metua ē, e fa’aho’i-tino-hia rātou i ni’a i te fenua nei, i tō rātou mau fenua ’āi’a.</div><div class="francais">7 Mais voici, ainsi dit le Seigneur Dieu : J’ai fait alliance avec leurs pères que lorsque viendra le jour où ils croiront en moi, que je suis le Christ, ils seront rétablis dans la chair, sur la terre, dans les pays de leur héritage.</div></div><div class="verse-container"><div class="tahitien">8 ’E a muri a’era e ha’aputuputuhia rātou mai tō rātou purara-maoro-ra’a, mai te mau motu mai o te moana, e mai nā tufa’a e maha o te ao nei ; ’e e rahi te mau nūna’a o te mau ’Ētene i mua i tō’u nei mata i te hōpoira’a ia rātou i tō rātou ra fenua ’āi’a, tē nā reira mai ra te Atua.</div><div class="francais">8 Et il arrivera qu’ils seront rassemblés de leur longue dispersion, des îles de la mer et des quatre coins de la terre ; et les nations des Gentils seront grandes à mes yeux, dit Dieu, en ce qu’elles les transporteront dans les pays de leur héritage.</div></div><div class="verse-container"><div class="tahitien">9 ’Oia ïa, e riro te mau ari’i o te mau ’Ētene ’ei metua tāne fa’a’amu nō rātou, ’e e riro tā rātou mau ari’i vahine ’ei mau metua vahine fa’a’amu nō rātou ; nō reira, e mea rahi ïa te mau fafaura’a a te Fatu i te mau ’Ētene ; i parau na ho’i ’oia i te reira, ’e ’o vai ïa tē ti’a ’ia mārō atu ?</div><div class="francais">9 Oui, les rois des Gentils seront leurs nourriciers, et leurs princesses deviendront leurs nourrices ; c’est pourquoi, les promesses du Seigneur envers les Gentils sont grandes, car il l’a dit, et qui peut contester ?</div></div><div class="verse-container"><div class="tahitien">10 Inaha rā, tē nā ’ō mai ra te Atua, e riro teie fenua ’ei fenua ’āi’a nō ’outou ; ’e e ha’amaita’ihia te mau ’Ētene i ni’a i te fenua.</div><div class="francais">10 Mais voici, ce pays, dit Dieu, sera un pays de ton héritage, et les Gentils seront bénis dans le pays.</div></div><div class="verse-container"><div class="tahitien">11 ’E e riro teie nei fenua ’ei fenua ti’amā i te mau ’Ētene, ’e ’aita roa e ari’i e vai i ni’a i te fenua, ’o tē tupu i rotopū i te mau ’Ētene.</div><div class="francais">11 Et ce pays sera un pays de liberté pour les Gentils, et il n’y aura pas, dans le pays, de rois qui seront suscités pour les Gentils.</div></div><div class="verse-container"><div class="tahitien">12 ’E e ha’apūai au i teie nei fenua i mua i te mau nūna’a ato’a.</div><div class="francais">12 Et je fortifierai ce pays contre toutes les autres nations.</div></div><div class="verse-container"><div class="tahitien">13 ’E ’o tē tama’i mai ia Ziona ra, e pohe ïa ’oia, tē nā reira mai ra te Atua.</div><div class="francais">13 Et celui qui combat Sion périra, dit Dieu.</div></div><div class="verse-container"><div class="tahitien">14 ’O ’oia ho’i ’o tē fa’ati’a i te hō’ē ari’i nō te ’aro mai iā’u ra, e pohe ïa ’oia, nō te mea, e riro vau, ’o te Fatu, te ari’i o te ra’i, ’ei ari’i nō rātou ; ’e e riro vau ’ei māramarama nō rātou ’o tei fa’aro’o i tā’u ra mau parau, ē a muri noa atu.</div><div class="francais">14 Car celui qui suscite un roi contre moi périra, car moi, le Seigneur, le roi du ciel, je serai leur roi, et je serai à jamais une lumière pour ceux qui écoutent mes paroles.</div></div><div class="verse-container"><div class="tahitien">15 Nō reira, ’ia fa’atupuhia tā’u mau fafaura’a ’o tā’u i fafau atu i te mau tamari’i a te ta’ata nei, e tā’u e rave ia rātou ’a pārahi ai rātou i roto i te tino nei, ’oia ho’i ’ia ha’amou vau i te mau ’ohipa huna a te pōiri, ’e te mau taparahira’a ta’ata, ’e te mau ’ohipa vi’ivi’i ato’a e ti’a ai.</div><div class="francais">15 C’est pourquoi, afin que s’accomplissent les alliances que j’ai faites avec les enfants des hommes, que je réaliserai pour eux pendant qu’ils sont dans la chair, je dois nécessairement détruire les œuvres secrètes des ténèbres, et des meurtres, et des abominations.</div></div><div class="verse-container"><div class="tahitien">16 Nō reira, ’o ’oia ’o tē tama’i mai ia Ziona, te ’āti Iuda ’e te ’Ētene ato’a ho’i, te tītī ’e te ti’amā ato’a ho’i, te tāne ’e te vahine ato’a ho’i, e pohe ïa rātou ; nō te mea nō te vahine tai’ata o te ao nei ïa rātou ; ’e ’o rātou e ’ere i tō’u nei ra, tē pāto’i mai nei ïa rātou iā’u, tē nā reira mai ra tō tātou Atua.</div><div class="francais">16 C’est pourquoi, ceux qui combattent Sion, tant Juifs que Gentils, tant esclaves que libres, tant hommes que femmes, périront ; car ce sont ceux-là qui sont la prostituée de toute la terre, car ceux qui ne sont pas pour moi sont contre moi, dit notre Dieu.</div></div><div class="verse-container"><div class="tahitien">17 E fa’atupu ho’i au i tā’u mau fafaura’a ato’a o tā’u i fafau atu i te mau tamari’i a te ta’ata nei, ’e e fa’atupu vau i te reira ia rātou ’a pārahi ai rātou i roto i te tino nei—</div><div class="francais">17 Car j’accomplirai les promesses que j’ai faites aux enfants des hommes, que je réaliserai pour eux pendant qu’ils sont dans la chair —</div></div><div class="verse-container"><div class="tahitien">18 Nō reira, e tō’u mau taea’e here, tē nā ’ō mai ra tō tātou Atua : E fa’atae mai au i te ’ati rahi i ni’a i tō ’oe hua’ai nā roto i te rima o te mau ’Ētene ; ’āre’a rā e ha’amarū vau i te ’ā’au o te mau ’Ētene, ’ia riro rātou mai te hō’ē metua tāne ia rātou ; nō reira, e ha’amaita’ihia te mau ’Ētene ’e e tai’ohia rātou i rotopū i te ’utuāfare o ’Īserā’ela.</div><div class="francais">18 C’est pourquoi, mes frères bien-aimés, ainsi dit notre Dieu : J’affligerai ta postérité par la main des Gentils ; néanmoins, j’adoucirai le cœur des Gentils, de sorte qu’ils seront comme un père pour elle ; c’est pourquoi, les Gentils seront bénis et comptés parmi la maison d’Israël.</div></div><div class="verse-container"><div class="tahitien">19 Nō reira, e ha’amo’a vau i teie nei fenua nō tō ’oe ra hua’ai, ’e nō rātou ’o tē tai’ohia i rotopū i tō ’oe ra hua’ai, ’ei fenua ’āi’a nō rātou ē a muri noa atu ; ’ua nā ’ō mai ra te Atua iā’u, e fenua maita’i ho’i ïa i te mau fenua ato’a, nō reira e tītau vau i te mau ta’ata ato’a e pārahi i ni’a i te reira ’ia ha’amori mai iā’u, tē nā reira mai ra te Atua.</div><div class="francais">19 C’est pourquoi, je consacrerai à jamais ce pays à ta postérité et à ceux qui seront comptés parmi ta postérité, comme pays de leur héritage ; car, me dit Dieu, c’est un pays préférable à tous les autres pays, c’est pourquoi, je veux que tous les hommes qui demeurent m’adorent, dit Dieu.</div></div><div class="verse-container"><div class="tahitien">20 ’E i teienei, e tō’u mau taea’e here, i te mea ē, ’ua hōro’a mai tō tātou Atua aroha i te ’ite rahi ia tātou nō teie nei mau mea, ’a ha’amana’o tātou iāna, ’e ’a fa’aru’e i tā tātou mau hara, ’e ’eiaha e fa’atautau i tō tātou upo’o i raro, ’aore ho’i tātou i fa’aru’ehia ; ’āre’a rā ’ua ti’avaruhia tātou i rāpae i tō tātou fenua ’āi’a ; ’e ’ua arata’ihia ho’i tātou i te hō’ē fenua maita’i a’e, ’e nā te Fatu ho’i i fa’ariro i te miti ’ei ’ē’a nō tātou, ’e tei ni’a tātou i te hō’ē motu nō te moana.</div><div class="francais">20 Et maintenant, mes frères bien-aimés, étant donné que notre Dieu miséricordieux nous donné une si grande connaissance à ce sujet, souvenons-nous de lui, et délaissons nos péchés, et ne gardons pas la tête basse, car nous ne sommes pas rejetés ; néanmoins, nous avons été chassés du pays de notre héritage ; mais nous avons été conduits dans un pays meilleur, car le Seigneur fait de la mer notre sentier, et nous sommes dans une île de la mer.</div></div><div class="verse-container"><div class="tahitien">21 ’Āre’a rā ’ua rahi tā te Fatu mau fafaura’a ia rātou ’o tei pārahi i ni’a i te mau motu o te moana ; nō reira, i te mea i parauhia ē, e mau motu nō te moana, ’ua hau atu ïa i teie, ’e ’ua fa’aea-ato’a-hia ho’i te reira e tō tātou mau taea’e.</div><div class="francais">21 Mais grandes sont les promesses du Seigneur à ceux qui sont dans les îles de la mer ; c’est pourquoi, puisqu’il est dit : îles, il doit nécessairement en avoir plus que celle-ci, et elles sont habitées aussi par nos frères.</div></div><div class="verse-container"><div class="tahitien">22 Inaha ho’i, ’ua arata’i ’ē atu te Fatu te Atua i te tahi pae ta’ata o te ’utuāfare o ’Īserā’ela nei i terā tau i terā tau ’ia au i tōna hina’aro e tōna mana’o. ’E i teienei, inaha, tē ha’amana’o nei te Fatu ia rātou i ’ōfene-’ē-hia ra, nō reira, tē ha’amana’o ato’a mai nei ’oia ia tātou.</div><div class="francais">22 Car voici, le Seigneur Dieu en emmené de temps en temps de la maison d’Israël, selon sa volonté et son plaisir. Et maintenant, voici, le Seigneur se souvient de tous ceux qui ont été coupés, c’est pourquoi, il se souvient aussi de nous.</div></div><div class="verse-container"><div class="tahitien">23 Nō reira, ’ia ’oa’oa tō ’outou ’ā’au, ’e ’a ha’amana’o ē, e mea ti’amā ’outou ’ia rave noa atu i tei au i tō ’outou hina’aro—’ia mā’iti i te ’ē’a o te pohe mure ’ore ’e ’aore rā i te ’ē’a o te ora mure ’ore.</div><div class="francais">23 C’est pourquoi, que votre cœur prenne courage, et souvenez-vous que vous êtes libres d’agir par vous-mêmes, de choisir le chemin de la mort éternelle ou le chemin de la vie éternelle.</div></div><div class="verse-container"><div class="tahitien">24 Nō reira, e tō’u mau taea’e here, ’a fa’a’āfaro ’outou ia ’outou iho i te hina’aro o te Atua, ’e ’eiaha i te hina’aro o te diabolo ’e tō te tino nei ; ’e ’a ha’amana’o ’outou ē, i muri a’e i tō ’outou fa’a’āfarora’a ia ’outou i te Atua, ’e nā roto ïa i te maita’i o te Atua e fa’aorahia ai ’outou.</div><div class="francais">24 C’est pourquoi, mes frères bien-aimés, réconciliez-vous avec la volonté de Dieu, et non avec la volonté du diable et de la chair ; et souvenez-vous, lorsque vous serez réconciliés avec Dieu, que ce n’est que dans et par la grâce de Dieu que vous êtes sauvés .</div></div><div class="verse-container"><div class="tahitien">25 Nō reira, ’ia fa’ati’a mai te Atua ia ’outou mai te pohe mai nā roto i te mana o te ti’afa’ahoura’a, e mai te pohe mure ’ore ho’i nā roto i te mana o te tāra’ehara, ’ia fāri’ihia ’outou i roto i te bāsileia mure ’ore o te Atua, ’e ’ia ’ārue ’outou iāna nā roto i te maita’i o te Atua. ’Āmene.</div><div class="francais">25 C’est pourquoi, puisse Dieu vous relever de la mort par le pouvoir de la résurrection, et aussi de la mort éternelle par le pouvoir de l’expiation, afin que vous soyez reçus dans le royaume éternel de Dieu, afin que vous le louiez par la grâce divine. Amen.</div></div>
    <div class="verse-container introduction"><div class="tahitien">’Ua ’ite atu Iakoba i tōna Tāra’ehara—’Ua riro te ture a Mose ’ei taipe nō te Mesia ’e tē fa’a’ite pāpū nei te reira ē e tae mai ’oia. Fātata 559–545H.M.</div><div class="francais">Jacob vu son Rédempteur — La loi de Moïse est symbolique du Christ et prouve qu’il viendra. Vers 559–545 av. J.-C.</div></div>
    <nav>
        <a href="chapter_2_9.html">Chapitre précédent</a> | 
        <a href="chapter_2_11.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
