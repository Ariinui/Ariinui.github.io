
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 12</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 12</h2>
    <div class="verse-container"><div class="tahitien">1 Te parau tā Isaia, te tamaiti a Amosa, i ’ite nō ni’a ia Iuda ’e Ierusalema :</div><div class="francais">1 Prophétie d’Ésaïe, fils d’Amots, sur Juda et Jérusalem.</div></div><div class="verse-container"><div class="tahitien">2 ’E a muri a’era ’ia tae i te mau mahana hope’a ra, e fa’ati’ahia te mou’a ra o te fare o te Fatu i ni’a i te tupua’i o te mau mou’a, ’e e fa’ateiteihia ïa i ni’a a’e i te mau ’āivi, ’e e ta’iruru mai tō te mau nūna’a ato’a ra i reira.</div><div class="francais">2 Il arrivera, dans la suite des temps, que la montagne de la maison du Seigneur sera fondée sur le sommet des montagnes, qu’elle s’élèvera par-dessus les collines, et que toutes les nations afflueront.</div></div><div class="verse-container"><div class="tahitien">3 ’E e rave rahi te ta’ata e haere ma te parau ē : ’A haere mai, e haere tātou i ni’a i te mou’a o te Fatu, i te fare o te Atua o Iakoba ; ’e nāna e ha’api’i mai ia tātou i tōna ra mau haere’a, ’e e haere tātou nā ni’a i tōna ra mau ’ē’a ; i nā Ziona atu ho’i te ture i te revara’a atu, ’e te parau a te Fatu i nā Ierusalema atu ïa.</div><div class="francais">3 Des peuples s’y rendront en foule, et diront : Venez, et montons à la montagne du Seigneur, à la maison du Dieu de Jacob, afin qu’il nous enseigne ses voies, et que nous marchions dans ses sentiers. Car de Sion sortira la loi, et de Jérusalem la parole du Seigneur.</div></div><div class="verse-container"><div class="tahitien">4 ’E nāna e ha’avā i rotopū i te mau nūna’a, ’e e a’o ’ū’ana atu i te parau i te mau ta’ata e rave rahi ; ’e e tūpa’i rātou i tā rātou mau ’o’e ’ei mau ’āuri ’ārote, ’e tā rātou mau māhae ’ei mau tipi tope ra—’e ’aita te hō’ē nūna’a e ’aro atu i te tahi atu nūna’a, ’e ’aita ho’i rātou e ha’api’i fa’ahou ’ia ’aro.</div><div class="francais">4 Il sera le juge des nations, l’arbitre d’un grand nombre de peuples. De leurs glaives ils forgeront des hoyaux, et de leurs lances des serpes : une nation ne tirera plus l’épée contre une autre, et l’on n’apprendra plus la guerre.</div></div><div class="verse-container"><div class="tahitien">5 E te ’utuāfare o Iakoba ē, ’a haere mai ’outou ’e ’a haere ana’e tātou nā roto i te māramarama o te Fatu ; ’oia ïa, ’a haere mai, i haere na ho’i ’outou ato’a nā te ’ē’a ’ē, ’o te ta’ata i tōna ihora haere’a parauti’a ’ore.</div><div class="francais">5 Maison de Jacob, venez, et marchons à la lumière du Seigneur ; oui, venez, car vous vous êtes tous égarés, chacun dans ses voies mauvaises.</div></div><div class="verse-container"><div class="tahitien">6 Nō reira, e te Fatu, ’ua fa’aru’e ho’i ’oe i tō ’oe mau ta’ata, i te ’utuāfare o Iakoba, nō te mea, ’ua ’ī rātou i te tāiroiro nō te hiti’a o te rā mai, ’e ’ua fa’aro’o rātou i te feiā tahutahu mai tō te Philiseti ra, ’e ’ua au atu rātou i te mau tamari’i a te mau ta’ata ’e’ē ra.</div><div class="francais">6 Car, ô Seigneur, tu as abandonné ton peuple, la maison de Jacob, parce qu’ils sont pleins de l’Orient, et écoutent la magie comme les Philistins, et parce qu’ils s’allient aux fils des étrangers.</div></div><div class="verse-container"><div class="tahitien">7 ’Ua ’ī ho’i tō rātou fenua i te ’ārio ’e te ’auro, ’e ’aita e hope’a nō te rahira’a o tā rātou mau tao’a ; ’ua ’ī ato’a tō rātou fenua i te pua’ahorofenua, ’e ’aita ato’a e hope’a nō te rahira’a o tō rātou mau pere’o’o.</div><div class="francais">7 Le pays est rempli d’argent et d’or, et il a des trésors sans fin ; le pays est rempli de chevaux, et il a des chars sans nombre.</div></div><div class="verse-container"><div class="tahitien">8 ’Ua ’ī ho’i tō rātou fenua i te mau ’īdolo ; ’e tē ha’amori ra rātou i te ’ohipa a tō rātou iho rima, i tā tō rātou iho rimarima i hāmani.</div><div class="francais">8 Le pays est rempli d’idoles ; ils se prosternent devant l’ouvrage de leurs mains, devant ce que leurs doigts ont fabriqué.</div></div><div class="verse-container"><div class="tahitien">9 ’E ’aita te ta’ata ri’i e tāhopu i raro, ’e ’aita te ta’ata mana e fa’aha’eha’a iāna iho, nō reira, ’eiaha e fa’a’ore i tāna mau hara.</div><div class="francais">9 Les petits ne s’inclinent pas, et les grands ne s’humilient pas, tu ne leur pardonneras point.</div></div><div class="verse-container"><div class="tahitien">10 E te mau ta’ata parauti’a ’ore ē, ’a haere i roto i te mato, ’e ’a fa’atāpuni ia ’outou i raro i te repo, nō te mea nā te mata’u o te Fatu ’e te hanahana o tōna ra mana e tā’iri mai ia ’outou na.</div><div class="francais">10 Ô méchants, entrez dans les rochers, et cachez-vous dans la poussière, car la terreur du Seigneur et l’éclat de sa majesté vous frapperont.</div></div><div class="verse-container"><div class="tahitien">11 ’E a muri a’era, e fa’aha’eha’ahia te mata teitei o te ta’ata nei, ’e te te’ote’o o te ta’ata nei e tu’uhia ïa i raro, ’e ’o te Fatu ana’e iho tē fa’ateiteihia i te reira mahana.</div><div class="francais">11 Et il arrivera que l’homme au regard hautain sera abaissé, et l’orgueilleux sera humilié : le Seigneur seul sera élevé ce jour-là.</div></div><div class="verse-container"><div class="tahitien">12 E tae vave mai ho’i te mahana o te Fatu Sabaota ra i ni’a i te mau nūna’a ato’a ; ’oia ïa, i ni’a i te mau ta’ata ato’a ; ’oia ïa, i ni’a i te feiā te’ote’o ’e te fa’ateitei ; ’e i ni’a ho’i i te feiā fa’aahaaha, e fa’aha’eha’ahia ïa ’oia i raro.</div><div class="francais">12 Car le jour du Seigneur des armées viendra bientôt contre toutes les nations, oui, contre toutes ; oui, contre les orgueilleux et les hautains, contre quiconque s’élève, afin qu’il soit abaissé.</div></div><div class="verse-container"><div class="tahitien">13 ’Oia ïa, e tae mai te mahana o te Fatu i ni’a iho i te mau ’āreti ato’a nō Lebanona, nō te mea ’ua teitei rātou ’e tē fa’ateiteihia ra ho’i ; ’e i ni’a iho i te mau aluna ato’a nō Basana ra.</div><div class="francais">13 Oui, et le jour du Seigneur viendra contre tous les cèdres du Liban, car ils sont hauts et élevés, et contre tous les chênes de Basan ;</div></div><div class="verse-container"><div class="tahitien">14 ’E i ni’a iho i te mau mou’a teitei ato’a, ’e i ni’a iho i te mau ’āivi ato’a, ’e i ni’a iho i te mau nūna’a ato’a i fa’aahaaha ra, ’e i ni’a iho i te mau ta’ata ato’a ra.</div><div class="francais">14 contre toutes les hautes montagnes, et contre toutes les collines, et contre toutes les nations qui sont élevées, et contre tous les peuples ;</div></div><div class="verse-container"><div class="tahitien">15 ’E i ni’a iho i te mau pare teitei ato’a, ’e i ni’a iho i te mau patu ato’a i ’āuahia ra.</div><div class="francais">15 contre toutes les hautes tours, et contre toutes les murailles fortifiées ;</div></div><div class="verse-container"><div class="tahitien">16 ’E i ni’a iho i te mau pahī ato’a o te moana, ’e i ni’a iho i te mau pahī ato’a nō Taresisa ; ’e i ni’a iho i te mau mea auhia ’e te mata.</div><div class="francais">16 contre tous les navires de la mer, et contre tous les navires de Tarsis, et contre tout ce qui plaît à la vue.</div></div><div class="verse-container"><div class="tahitien">17 ’E e tu’uhia te fa’ateitei o te ta’ata i raro ; ’e te te’ote’o o te ta’ata e fa’aha’eha’ahia ïa ; ’e ’o te Fatu ana’e iho te fa’ateiteihia i te reira mahana.</div><div class="francais">17 L’homme orgueilleux sera humilié, et le hautain sera abaissé ; le Seigneur seul sera élevé ce jour-là .</div></div><div class="verse-container"><div class="tahitien">18 ’E te mau ’īdolo ra ’o tāna ïa e ha’amou roa.</div><div class="francais">18 Toutes les idoles disparaîtront.</div></div><div class="verse-container"><div class="tahitien">19 ’E e reva ’ē ho’i rātou i roto i te mau ’āpo’o o te mau mato ra, ’e i roto i te mau ana o te fenua nei, nō te mea e tae mai te mata’u o te Fatu i ni’a ia rātou ’e e tā’iri te hanahana o tōna ra mana ia rātou, ’ia ti’a mai ’oia i ni’a nō te ueue ’ū’ana i te fenua nei.</div><div class="francais">19 On entrera dans les cavernes des rochers et dans les profondeurs de la poussière, car la terreur du Seigneur viendra contre eux et l’éclat de sa majesté les frappera, quand il se lèvera pour effrayer la terre.</div></div><div class="verse-container"><div class="tahitien">20 ’Ia tae i te reira mahana e fa’aru’e mai te ta’ata i tāna mau ’īdolo ’ārio, ’e tāna mau ’īdolo ’auro, ’o tāna iho i hāmani ’ei ha’amorira’a nāna iho, nā te mau ’iore ’e nā te mau ’iore pererau.</div><div class="francais">20 En ce jour, les hommes jetteront leurs idoles d’argent et leurs idoles d’or, qu’ils s’étaient faites pour les adorer, aux rats et aux chauves-souris ;</div></div><div class="verse-container"><div class="tahitien">21 Nō te haere i roto i te mau ārea o te mau mato ra, ’e i roto i te mau mato ’āmahamaha ra, nō te mea e tae mai te mata’u o te Fatu i ni’a ia rātou ’e e tā’iri te mana o tōna ra hanahana ia rātou, ’ia ti’a mai ’oia i ni’a nō te ueue ’ū’ana i te fenua nei.</div><div class="francais">21 et ils entreront dans les fentes des rochers et dans les creux des pierres, car la terreur du Seigneur s’abattra sur eux et la gloire de sa majesté les frappera quand il se lèvera pour effrayer la terre.</div></div><div class="verse-container"><div class="tahitien">22 ’Ātīrā na i te ti’aturi i te ta’ata, tei te ’āpo’o ihu ho’i tōna ra aho ; nō reira tei hea ïa tōna faufa’a rahi ?</div><div class="francais">22 Cessez de vous confier en l’homme, dans les narines duquel il n’y qu’un souffle : car de quelle valeur est-il ?</div></div>
    <div class="verse-container introduction"><div class="tahitien">E fa’autu’ahia Iuda ’e Ierusalema nō tō rāua ha’apa’o ’ore—E pāruru ’e e ha’avā te Fatu i tōna mau ta’ata—E ’anatemahia ’e e ha’amāuiuihia te mau tamāhine o Ziona nō tā rātou mau peu nō teie nei ao—’A fa’aau i teIsaia 3. Fātata 559–545H.M.</div><div class="francais">Juda et Jérusalem seront châtiés pour leur désobéissance — Le Seigneur plaide pour son peuple et le juge — Les filles de Sion sont maudites et tourmentées pour leur mondanité — Comparez avec Ésaïe . Vers 559–545 av. J.-C.</div></div>
    <p>
        <a href="chapter_2_11.html">Chapitre précédent</a> | 
        <a href="chapter_2_13.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
