
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Enos Chapitre 1</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>Enos</h1>
        <h2>Enos Chapitre 1</h2>
        <div class="verse-container"><div class="tahitien">1 Inaha, i muri a’era, ’ua ’ite au, ’o Enosa ē, e ta’ata parauti’a ’oia, ’oia ho’i, tō’u ra metua tāne—’e nāna i ha’api’i mai iā’u nei i tōna reo, ’e i te pa’ari ’e te a’o a te Fatu—’e ’ia fa’ahanahanahia te i’oa o tō’u ra Atua nō te reira.</div><div class="francais">1 Voici, il arriva que moi, Énos, sachant que mon père était un juste — car il m’instruisit dans sa langue, et aussi en me corrigeant et en m’avertissant selon le Seigneur — et béni soit le nom de mon Dieu pour cela —</div></div><div class="verse-container"><div class="tahitien">2 ’E e fa’a’ite atu vau ia ’outou i te tōra’a tā’u i tō i mua i te Atua, hou vau i fāri’i ai i te ha’amatarara’a nō tā’u ra mau hara.</div><div class="francais">2 et je vais vous parler de la lutte que je soutins devant Dieu, avant de recevoir le pardon de mes péchés.</div></div><div class="verse-container"><div class="tahitien">3 Inaha, ’ua haere atu vau e taparahi i te mau ’ānimara i roto i te mau uru rā’au ; ’e te mau parau tā’u i fa’aro’o pinepine i tō’u metua tāne i te paraura’a nō ni’a i te ora mure ’ore ’e te ’oa’oa ho’i o te feiā mo’a ra, ’ua puta hōhonu roa ïa i roto i tō’u ’ā’au.</div><div class="francais">3 Voici, j’allai chasser des bêtes dans les forêts ; et les paroles que j’avais souvent entendu mon père dire concernant la vie éternelle et la joie des saints pénétraient profondément mon cœur.</div></div><div class="verse-container"><div class="tahitien">4 ’E ’ua hia’ai ihora tō’u vārua ; ’e ’ua topa turi ihora vau i mua i te aro o Tei Hamani iā’u ra, ’e ’ua ti’aoro atu ra vau iāna ma te pure ’ū’ana ’e te anira’a atu i te maita’i nō tō’u ihora vārua ; ’e i taua mahana tā’āto’a ra ’ua ti’aoro noa vau iāna ; ’oia ïa, e pō ihora tē ha’apūai noa ra vau i tō’u reo i ni’a, ē tae roa atu ra te reira i ni’a i te mau ra’i ra.</div><div class="francais">4 Et mon âme était affamée ; et je m’agenouillai devant mon Créateur et je criai vers lui en une prière et une supplication ferventes pour mon âme ; et je criai vers lui toute la journée ; oui, et lorsque vint la nuit, j’élevais toujours très haut la voix, de sorte qu’elle atteignit les cieux.</div></div><div class="verse-container"><div class="tahitien">5 ’E ’ua tae mai ra te hō’ē reo iā’u ra, i te nā-’ō-ra’a mai ē : E Enosa, ’ua fa’a’orehia tā ’oe mau hara, ’e e ha’amaita’ihia ’oe.</div><div class="francais">5 Et une voix me parvint, disant : Énos, tes péchés te sont pardonnés, et tu seras béni.</div></div><div class="verse-container"><div class="tahitien">6 ’E ’ua ’ite ho’i au, ’o Enosa ē, ’aita e ti’a i te Atua ’ia parau i te parau ha’avare ; nō reira, ’ua horoi-’ē-hia tō’u mana’o oto.</div><div class="francais">6 Et moi, Énos, je savais que Dieu ne pouvait mentir ; c’est pourquoi, ma culpabilité était balayée.</div></div><div class="verse-container"><div class="tahitien">7 ’E ’ua parau atu ra vau : E te Fatu, e mea nāheahia te reira ?</div><div class="francais">7 Et je dis : Seigneur, comment cela se fait-il ?</div></div><div class="verse-container"><div class="tahitien">8 ’E ’ua parau mai ra ’oia iā’u : Nō tō ’oe fa’aro’o i te Mesia, ’o tei ’ore i fa’aro’ohia e ’aore ho’i i hi’ohia e ’oe na i te mātāmua. ’E e hope e rave rahi matahiti hou ’oia e fa’a’ite mai ai iāna iho i te tino nei ; nō reira, ’a haere na, nā tō ’oe fa’aro’o i fa’aora ia ’oe.</div><div class="francais">8 Et il me dit : À cause de ta foi au Christ, que tu n’as encore jamais entendu ni vu. Et beaucoup d’années passeront avant qu’il ne se manifeste dans la chair ; c’est pourquoi, va, ta foi t’a purifié .</div></div><div class="verse-container"><div class="tahitien">9 I teienei, i muri a’era, ’ia fa’aro’o a’era vau i teie nei mau parau, ’ua tupu ihora tō’u hina’aro ’ia fa’aorahia tō’u ra mau taea’e, te mau ’āti Nephi ; nō reira, ’ua nīni’i atu ra vau i te hina’aro tā’āto’a o tō’u vārua i te Atua nō rātou.</div><div class="francais">9 Or, il arriva que lorsque j’eus entendu ces paroles, je commençai à éprouver du désir pour le bien-être de mes frères, les Néphites ; c’est pourquoi je déversai mon âme tout entière à Dieu pour eux.</div></div><div class="verse-container"><div class="tahitien">10 ’E ’a nā reira noa ai au i te pure ’ū’ana i roto i te vārua, inaha, ’ua tae fa’ahou mai ra te reo o te Fatu i roto i tō’u nei mana’o i te nā-’ō-ra’a mai ē : E hi’o aroha vau i tō ’oe mau taea’e mai te au i tō rātou itoito i te ha’apa’ora’a i tā’u ra mau fa’auera’a. Nā’u teie nei fenua i hōro’a atu nō rātou, ’e e fenua mo’a ho’i te reira ; ’e e ’ore ho’i au e ’anatema i te reira, maori rā nō te mau ’ohipa ’ī’ino ; nō reira, e fa’ahapa atu vau i tō ’oe mau taea’e mai tā’u ho’i i parau ra ; ’e e fa’atae au i tā rātou mau hapa i ni’a i tō rātou iho upo’o ma te ’oto.</div><div class="francais">10 Et pendant que je luttais ainsi spirituellement, voici, la voix du Seigneur parvint encore à mon esprit, disant : J’interviendrai à l’égard de tes frères selon leur diligence à garder mes commandements. Je leur ai donné cette terre, et c’est une terre sainte ; et je ne la maudis pas, sauf pour cause d’iniquité ; c’est pourquoi j’interviendrai à l’égard de tes frères selon ce que j’ai dit ; et leurs transgressions, je les ferai retomber avec de la tristesse sur leur propre tête.</div></div><div class="verse-container"><div class="tahitien">11 ’E ’ia fa’aro’o a’era vau, ’o Enosa, i teie nei mau parau, ’ua ha’amata ihora tō’u fa’aro’o i te Fatu i te riro ’ei mea ’āueue ’ore ; ’e ’ua pure atu ra vau iāna ma te mau pure ’ū’ana e rave rahi nō tō’u ra mau taea’e i te mau ’āti Lamana ra.</div><div class="francais">11 Et lorsque moi, Énos, j’eus entendu ces paroles, ma foi au Seigneur commença à être inébranlable ; et je le priai avec beaucoup de longues luttes pour mes frères, les Lamanites.</div></div><div class="verse-container"><div class="tahitien">12 ’E i muri a’era, ’ia oti a’era iā’u te pure ’e te ’ohipa ma te itoito rahi, ’ua parau mai ra te Fatu iā’u : E hōro’a atu vau ia ’oe mai te au i tō ’oe mau hina’aro, nō tō ’oe na fa’aro’o.</div><div class="francais">12 Et il arriva que lorsque j’eus prié et travaillé en toute diligence, le Seigneur me dit : Je vais t’accorder selon ton désir, à cause de ta foi.</div></div><div class="verse-container"><div class="tahitien">13 ’E i teienei, inaha, ’o te mea ho’i teie tā’u i hina’aro iāna ra—’oia ho’i, mai te mea e ’ōfati tō’u mau ta’ata, te mau ’āti Nephi, i te ture, ’e ’ua ha’amouhia ho’i, ’aita rā te mau ’āti Lamana i ha’amouhia, ’ia fa’aherehere te Fatu te Atua i te pāpa’a parau o tō’u ra mau ta’ata, te mau ’āti Nephi ; ’e e mea ti’a ïa ’ia fa’a’itehia mai e te mana o tōna ra rima mo’a i te mau ’āti Lamana i te tahi mau tau i mua nei, penei a’e ’o te ’āfa’i mai te reira ia rātou i roto i te fa’aorara’a—</div><div class="francais">13 Et alors, voici ce que je désirais de lui : que si mon peuple, les Néphites, tombait en transgression et était détruit d’une quelconque manière et que les Lamanites ne fussent pas détruits, que le Seigneur Dieu préservât des annales de mon peuple, les Néphites ; même si ce devait être par la puissance de son saint bras, qu’elles pussent être apportées un jour futur aux Lamanites, afin qu’ils fussent peut-être amenés au salut :</div></div><div class="verse-container"><div class="tahitien">14 ’E i teienei rā, ’ua faufa’a ’ore noa tā mātou mau tāmatara’a ia fa’aho’i mai ia rātou i te fa’aro’o mau. ’E ’ua tapu rātou i roto i tō rātou riri ’ū’ana, mai te mea e ti’a ia rātou, e ha’amou rātou i tā mātou mau pāpa’a parau ’e ia mātou ato’a, ’e te mau peu tumu ato’a ho’i a tō mātou ra mau metua.</div><div class="francais">14 car, en ce moment, nos efforts pour les ramener à la vraie foi étaient vains . Et ils juraient dans leur colère que, si c’était possible, ils nous détruiraient, nos annales et nous, et aussi toutes les traditions de nos pères.</div></div><div class="verse-container"><div class="tahitien">15 Nō reira, nō te mea ’ua ’ite au ē, e ti’a i te Fatu te Atua ’ia fa’aherehere i tā mātou mau pāpa’a parau, ’ua ti’aoro pinepine atu ra vau iāna, ’e ’ua parau na ho’i ’oia iā’u ra ē : ’O te mea tā ’oe e ani nā roto i te i’oa o te Mesia ra ma te fa’aro’o ’e ma te ti’aturi ē e roa’a tā ’oe, e roa’a ïa ia ’oe.</div><div class="francais">15 C’est pourquoi, sachant que le Seigneur Dieu était capable de préserver nos annales, je criai vers lui continuellement, car il m’avait dit : Tout ce que tu demanderas avec foi, croyant que tu le recevras au nom du Christ, tu le recevras.</div></div><div class="verse-container"><div class="tahitien">16 E fa’aro’o ho’i tō’u, ’e ’ua ti’aoro atu ra vau i te Atua ’ia fa’aherehere ’oia i te mau pāpa’a parau ; ’e ’ua fafau mai ’oia iā’u ē e fa’a’ite mai ’oia i te reira i te mau ’āti Lamana i tōna ihora tau mau.</div><div class="francais">16 Et j’avais la foi, et je criai à Dieu pour qu’il préservât les annales ; et il fit alliance avec moi qu’il les apporterait aux Lamanites lorsqu’il le jugerait bon.</div></div><div class="verse-container"><div class="tahitien">17 ’E ’ua ’ite ihora vau, ’o Enosa, e tupu te reira mai te au i te fafaura’a tāna i fafau mai ra ; nō reira, ’ua hau ihora tō’u vārua.</div><div class="francais">17 Et moi, Énos, je sus qu’il en serait selon l’alliance qu’il avait faite ; c’est pourquoi mon âme s’apaisa.</div></div><div class="verse-container"><div class="tahitien">18 ’E ’ua parau mai ra te Fatu iā’u : ’Ua tītau ato’a mai tō ’oe mau metua i te reira iā’u nei ; ’e e ravehia te reira mai te au i tō rātou fa’aro’o ; ’ua ’aifāito ho’i tō rātou ra fa’aro’o i tō ’oe na.</div><div class="francais">18 Et le Seigneur me dit : Tes pères ont aussi requis cela de moi ; et il leur sera fait selon leur foi, car leur foi était semblable à la tienne.</div></div><div class="verse-container"><div class="tahitien">19 ’E i teienei, i muri a’era, ’ua hāhaere a’era vau, ’o Enosa, i rotopū i te mau ta’ata o Nephi, i te tohura’a i te mau mea e tupu a muri a’e, ’e i te fa’a’ite-pāpū-ra’a atu ho’i i te mau mea i fa’aro’ohia na ’e i ’itehia e au ra.</div><div class="francais">19 Et alors il arriva que moi, Énos, j’allai parmi le peuple de Néphi, prophétisant concernant les choses à venir et témoignant des choses que j’avais entendues et vues.</div></div><div class="verse-container"><div class="tahitien">20 ’E tē fa’a’ite pāpū atu nei au ē, ’ua tītau māite te mau ta’ata o Nephi ’ia fa’aho’i mai i te mau ’āti Lamana ’ia ti’aturi mau i te Atua. ’Āre’a rā ’ua faufa’a ’ore tā mātou mau ’ohipa ; ’ua vai ’āueue ’ore noa tō rātou ’ino’ino, ’e ’ua arata’ihia rātou e tō rātou iho huru ’ino i riro ai rātou ’ei mea ’ōviri, ’ei mea taehae, ’e ’ei feiā hina’aro ha’amani’i toto ; ’e tei ’ī ho’i i te ha’amori ’īdolo ’e te mau ’ohipa vi’ivi’i ; ’e tē ’amu noa ra rātou i te mau ’ānimara taehae ; ’e tē pārahi noa ra i roto i te mau ti’ahapa, ’e tē orihaere noa ra i roto i te mēdēbara ma te tā’amuhia te tau’upu i te tātua ’iri ’ānimara poto, ’e ’ua hahuhia te upo’o ; ’e tei te fana, ’e te simetera, ’e te ’ōpahi, tō rātou ’aravihi. ’E ’aita atu e mā’a i ’amuhia e tō rātou mau ta’ata e rave rahi, maori rā te ’īna’i ota ; ’e ’ua tītau tāmau noa rātou ’ia ha’amou ia mātou.</div><div class="francais">20 Et je rends témoignage que le peuple de Néphi chercha diligemment à ramener les Lamanites à la vraie foi en Dieu. Mais nos efforts furent vains ; leur haine était irréductible, et ils étaient conduits par leur nature mauvaise, de sorte qu’ils devinrent sauvages, et féroces, et un peuple sanguinaire, plein d’idolâtrie et de souillure, se nourrissant de bêtes de proie, demeurant sous des tentes, et errant çà et là dans le désert avec une courte ceinture de peau autour des reins et la tête rasée ; et leur adresse était dans l’arc, et dans le cimeterre, et la hache. Et beaucoup d’entre eux ne mangeaient que de la viande crue ; et ils cherchaient continuellement à nous détruire.</div></div><div class="verse-container"><div class="tahitien">21 ’E i muri a’era, ’ua fa’a’apu te mau ta’ata o Nephi i te fenua, ’e ’ua fa’atupu i te mau huru huero sītona ato’a, ’e te mau huru mā’a hotu, ’e te mau nana pua’atoro e rave rahi, ’e te mau huru nana ’ānimara ato’a, ’e te mau pua’aniho, ’e te mau pua’aniho ’ōviri, ’e te mau pua’ahorofenua e rave rahi ato’a.</div><div class="francais">21 Et il arriva que le peuple de Néphi laboura la terre, et cultiva toutes sortes de grains, et de fruits, et éleva de nombreux troupeaux, et des troupeaux de toutes sortes de bétail de toute espèce, et des chèvres, et des chèvres sauvages, et aussi beaucoup de chevaux.</div></div><div class="verse-container"><div class="tahitien">22 ’E tē vai ra e rave rahi mau peropheta i rotopū ia mātou. ’E ’ua riro te mau ta’ata ’ei feiā ’ā’au ’eta’eta, ’e ’aita roa rātou i māramarama.</div><div class="francais">22 Et il avait un nombre extrêmement grand de prophètes parmi nous. Et le peuple était un peuple au cou roide, dur d’entendement.</div></div><div class="verse-container"><div class="tahitien">23 ’E ’aita atu e rāve’a maori rā ’o te parau ha’amata’u rahi, ’e te a’ora’a ’e te tohura’a nō ni’a i te mau tama’i, ’e te mau mārōra’a, ’e te mau ha’amoura’a, ’e te fa’aha’amana’o-pinepine-ra’a ia rātou i te pohe, ’e te maorora’a nō te ao mure ’ore, ’e te mau ha’avāra’a ’e te mana o te Atua, ’e nā teie nei mau mea ato’a—i fa’ati’arepu tāmau noa ia rātou ’ia vai noa rātou i roto i te mata’u i te Fatu. Tē parau nei au ē, ’aita atu e rāve’a maori rā ’o teie nei mau mea, ’e te parau pāpū roa, tē ti’a ’ia tāpe’a mai ia rātou ’ia ’ore rātou ’ia topa ’oi’oi atu i roto i te ha’amoura’a. ’E tē nā reira nei au i te pāpa’i nō ni’a ia rātou ra.</div><div class="francais">23 Et il n’y avait rien, sinon une extrême sévérité, et la prédication et la prédiction de guerres, et de querelles, et de destructions, et de leur rappeler continuellement la mort, et la durée de l’éternité, et les jugements et le pouvoir de Dieu, et toutes ces choses — les aiguillonner continuellement pour les garder dans la crainte du Seigneur — je dis qu’il n’y avait rien moins que ces choses, et des paroles d’une extrême clarté, qui pût les empêcher de déchoir rapidement vers la destruction. Et c’est de la sorte que j’écris à leur sujet.</div></div><div class="verse-container"><div class="tahitien">24 ’E ’ua ’ite au i te mau ’arora’a i rōpū i te mau ’āti Nephi ’e te mau ’āti Lamana i tō’u ra pu’e mahana i te orara’a nei.</div><div class="francais">24 Et j’ai vu dans le cours de ma vie des guerres entre les Néphites et les Lamanites.</div></div><div class="verse-container"><div class="tahitien">25 ’E i muri a’era, ’ua ruhiruhiā a’era vau, ’e ’ua hope ho’i hō’ē hānere e hitu ’ahuru ma iva matahiti mai te tau i fa’aru’e ai tō mātou metua tāne ’o Lehi ia Ierusalema ra.</div><div class="francais">25 Et il arriva que je commençai à être vieux, et cent soixante-dix-neuf ans étaient passés depuis le moment où notre père Léhi avait quitté Jérusalem.</div></div><div class="verse-container"><div class="tahitien">26 ’E ’ua ’ite ihora vau ē, tē fātata ra vau i te tae i roto i tō’u mēnema, ’e i fa’auruhia na ho’i au e te mana o te Atua ia a’o atu vau ’e ’ia tohu atu ho’i i teie nei feiā, ’e ’ia a’o pāpū atu i te parau mai te au i te parau mau tei roto i te Mesia ra. ’Ua a’o pāpū atu vau i te reira i tō’u ato’a ra pu’e mahana, ’e ’ua hau atu tō’u pōpou i te reira i tō te mau mea ato’a o te ao nei.</div><div class="francais">26 Et je vis que j’allais bientôt descendre dans la tombe, ayant été poussé par le pouvoir de Dieu à prêcher et à prophétiser à ce peuple, et à annoncer la parole, selon la vérité qui est dans le Christ. Et je l’ai annoncée toute ma vie, et je m’en suis réjoui plus que de toute autre chose au monde.</div></div><div class="verse-container"><div class="tahitien">27 ’E ’ua fātata roa vau i te haere atu i tō’u vāhi fa’afa’aeara’a, tei pīha’i iho ïa i tō’u ra Tāra’ehara ; ’e ’ua ’ite ho’i au ē, e fa’afa’aea vau i pīha’i iho iāna ra. Tē pōpou nei ho’i au i te mahana e riro ai tō’u tino tāhuti nei ’ei tino tāhuti ’ore, ’e ’a ti’a atu ai i mua iāna ra ; ’e i reira vau e ’ite atu ai i tōna ra mata ma te ’oa’oa, ’e i reira ho’i ’oia e parau mai ai iā’u : ’A haere mai iā’u nei, ’e te ta’ata ha’amaita’ihia, tē vai ra te hō’ē vāhi i fa’aineinehia nō ’oe i roto i te mau fare o tō’u ra Metua. ’Āmene.</div><div class="francais">27 Et je vais bientôt à mon lieu de repos, qui est avec mon Rédempteur ; car je sais qu’en lui j’aurai le repos. Et je me réjouis en pensant au jour où mon corps mortel revêtira l’immortalité et se tiendra devant lui ; alors je verrai sa face avec plaisir, et il me dira : Viens à moi, béni, il a une place préparée pour toi dans les demeures de mon Père. Amen.</div></div>
        <div class="verse-container introduction"><div class="tahitien">’Ua ha’apa’o te mau ’āti Nephi i te ture a Mose, ’ua tīa’i rātou i te taera’a mai o te Mesia, ’e ’ua manuia rātou i ni’a i te fenua nei—’Ua rave itoito te mau peropheta i te ’ohipa nō te tāpe’a i te mau ta’ata i ni’a i te ’ē’a nō te parau mau. Fātata 399–361H.M.</div><div class="francais">Les Néphites gardent la loi de Moïse, espèrent en la venue du Christ et prospèrent dans le pays — Beaucoup de prophètes travaillent à garder le peuple sur le chemin de la vérité. Vers 399–361 av. J.-C.</div></div>
        <nav class="chapter-nav">
            
            
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
