
<!DOCTYPE html>
<html lang="fr">
<head>
    <meta charset="UTF-8">
    <title>Jarom Chapitre 1</title>
    <link rel="stylesheet" href="../styles.css">
</head>
<body>
    <h1>Jarom</h1>
    <h2>Jarom Chapitre 1</h2>
    
    <div class="verse-container"><div class="tahitien">1 I teienei inaha, tē pāpa’i nei au, ’o Iaroma, i te tahi mau parau ri’i mai te au i te fa’auera’a a tō’u ra metua tāne, ’o Enosa, ’ia pāpa’ihia tō mātou tuatāpapara’a tupuna.</div><div class="francais">1 Maintenant voici, moi, Jarom, j’écris quelques mots selon le commandement de mon père, Énos, afin que notre généalogie soit préservée.</div></div><div class="verse-container"><div class="tahitien">2 ’E nō te mea, e mau ’api iti teie, ’e ’ua pāpa’ihia ho’i teie nei mau mea nā roto i te hina’aro ’ia maita’i tō mātou mau taea’e, te mau ’āti Lamana, nō reira, ’ia pāpa’i ri’i au e ti’a ai ; e’ita rā vau e pāpa’i i te mau mea nō tā’u tohura’a, ’e nō tā’u mau heheura’a. ’E e aha atu ā ho’i tā’u e pāpa’i i tei pāpa’ihia e tō’u ra mau metua ? ’Aita ānei rātou i fa’a’ite mai i te ’ōpuara’a nō te fa’aorara’a ? Tē parau atu nei au ia ’outou na, ’oia ïa ; ’e ’ua nava’i te reira iā’u.</div><div class="francais">2 Et comme ces plaques sont petites, et comme ces choses sont écrites pour le profit de nos frères, les Lamanites, c’est pourquoi, il faut que j’écrive un peu ; mais je ne vais pas écrire ce qui vient de mes prophéties, ni de mes révélations. Car que pourrais-je écrire de plus que ce que mes pères ont écrit ? Car n’ont-ils pas révélé le plan de salut ? Je vous le dis : oui ; et cela me suffit.</div></div><div class="verse-container"><div class="tahitien">3 Inaha, e mea ti’a ’ia ravehia te ’ohipa rahi i rotopū i teie nei feiā, nō te ’eta’eta o tō rātou ’ā’au, ’e te turi o tō rātou tari’a, ’e te pōiri o tō rātou mana’o, ’e te ’eta’eta o tō rātou ’a’ī ; ’āre’a rā ’ua aroha roa te Atua ia rātou, ’e ’aita ā ’oia i ha’amou ia rātou mai ni’a atu i te fenua nei.</div><div class="francais">3 Voici, il est nécessaire que beaucoup soit fait parmi ce peuple, à cause de l’endurcissement de son cœur, et de la surdité de ses oreilles, et de l’aveuglement de son esprit, et de la roideur de son cou ; néanmoins, Dieu est extrêmement miséricordieux envers lui et ne l’a pas encore balayé de la surface du pays.</div></div><div class="verse-container"><div class="tahitien">4 ’E e rave rahi te ta’ata i rotopū ia mātou ’o tei fāri’i i te mau heheura’a e rave rahi, ’e ’aita ho’i te tā’āto’ara’a i fa’a’eta’eta i tō rātou ’ā’au. ’E tei te feiā ’ā’au ’eta’eta ’ore ’e te fa’aro’o te auhō’ēra’a i te Vārua Mo’a, ’o tei ha’api’i mai i te mau tamari’i a te ta’ata nei, mai te au i tō rātou fa’aro’o.</div><div class="francais">4 Et il en beaucoup parmi nous qui ont beaucoup de révélations, car ils n’ont pas tous le cou roide. Et tous ceux qui n’ont pas le cou roide et ont la foi sont en communion avec l’Esprit-Saint, qui se manifeste aux enfants des hommes selon leur foi.</div></div><div class="verse-container"><div class="tahitien">5 ’E i teienei, inaha, ’ua hope e piti hānere matahiti, ’e ’ua rahi te mau ’āti Nephi i ni’a i te fenua. ’Ua ha’apa’o rātou i te ture a Mose ’e ’ua ha’amo’a i te mahana sābati i te Fatu. ’E ’aita rātou i ha’avi’ivi’i i te i’oa o te Atua ; ’e ’aita ato’a ho’i rātou i fa’ainaina i te Atua. ’E e mea pāpū maita’i ho’i te mau ture o te fenua.</div><div class="francais">5 Et alors, voici, deux cents ans étaient passés, et le peuple de Néphi était devenu fort dans le pays. Il s’appliquait à garder la loi de Moïse et à sanctifier le jour du sabbat pour le Seigneur. Et il ne s’adonnait ni à la profanation, ni au blasphème . Et les lois du pays étaient extrêmement strictes.</div></div><div class="verse-container"><div class="tahitien">6 ’E ’ua ha’apurarahia rātou i ni’a i te pae rahi o te fenua, ’e te mau ’āti Lamana ato’a. ’E ’ua rahi roa atu rātou i te mau ’āti Nephi ; ’e ’ua hina’aro roa rātou ’ia taparahi i te ta’ata ’e ’ia inu ho’i i te toto o te mau ’ānimara.</div><div class="francais">6 Et il était dispersé sur une grande partie de la surface du pays, et les Lamanites aussi. Et ils étaient extrêmement plus nombreux que ceux qui étaient Néphites ; et ils aimaient le meurtre et allaient jusqu’à boire le sang des bêtes.</div></div><div class="verse-container"><div class="tahitien">7 ’E i muri a’era, ’ua haere pinepine mai rātou e ’aro ia mātou, te mau ’āti Nephi. ’Āre’a rā e mau ta’ata pūai tō mātou mau ari’i ’e tō mātou feiā fa’atere i te fa’aro’o i te Fatu ; ’e ’ua ha’api’i rātou i te mau ta’ata i te mau ’ē’a o te Fatu ; nō reira, ’ua tama’i mātou i te mau ’āti Lamana ’e ’ua tīahi atu ia rātou i rāpae i tō mātou mau fenua, ’e ’ua ha’amata mātou i te ha’apa’ari i tō mātou mau ’oire ’e tō mātou ato’a fenua ’āi’a.</div><div class="francais">7 Et il arriva qu’ils vinrent de nombreuses fois nous livrer bataille, à nous, les Néphites. Mais nos rois et nos dirigeants étaient des hommes puissants dans la foi au Seigneur ; et ils enseignaient au peuple les voies du Seigneur ; c’est pourquoi nous résistâmes aux Lamanites et les balayâmes de nos pays, et commençâmes à fortifier nos villes, ou le lieu de notre héritage, quel qu’il fût.</div></div><div class="verse-container"><div class="tahitien">8 ’E ’ua rahi roa mātou, ’e ’ua purara ho’i mātou i ni’a i te fenua, ’e ’ua rahi tā mātou tao’a i te ’auro, ’e te ’ārio, ’e te mau tao’a maitata’i, ’e te rā’au ma te ’ohipa nehenehe, ’e te mau fare, ’e te mau huru mātini ato’a, ’e te ’āuri, ’e te kapa, ’e te veo, ’e te ’āuri pa’ari, i te hāmanira’a i te mau huru mauha’a ato’a nō te fa’a’apu i te fenua, ’e te mau mauha’a tama’i—’oia ïa, te te’a ’oe’oe, ’e te pūtē te’a, ’e te ohe, ’e te tāvero, ’e te mau mauha’a tama’i ato’a ra.</div><div class="francais">8 Et nous nous multipliâmes extrêmement, et nous répandîmes sur la surface du pays, et devînmes extrêmement riches en or, et en argent, et en choses précieuses, et en beaux ouvrages de bois, en bâtiments, et en machines, et aussi en fer et en cuivre, et en airain et en acier, faisant toutes sortes d’outils de toute espèce pour cultiver la terre, et des armes de guerre — oui, la flèche à la pointe acérée, et le carquois, et le dard, et le javelot, et tous les préparatifs de guerre.</div></div><div class="verse-container"><div class="tahitien">9 ’E nō te mea ’ua fa’aineinehia mātou ’ia ’aro atu i te mau ’āti Lamana, ’aita rātou i manuia i te ’arora’a mai ia mātou. ’Āre’a rā ’ua fa’ati’ahia te parau a te Fatu ’o tāna i parau i tō mātou ra mau metua, i te nā-’ō-ra’a mai ē : ’Ia ha’apa’o ’outou i tā’u mau fa’auera’a, e manuia ’outou i ni’a i te fenua.</div><div class="francais">9 Et comme nous étions ainsi préparés à rencontrer les Lamanites, ils ne prospérèrent pas contre nous. Mais la parole que le Seigneur avait dite à nos pères se confirma : Si vous gardez mes commandements, vous prospérerez dans le pays.</div></div><div class="verse-container"><div class="tahitien">10 ’E i muri a’era, ’ua parau ha’amata’u atu ra te mau peropheta o te Fatu i te mau ta’ata o Nephi, mai te au i te parau a te Atua, ’oia ho’i, ’ia ’ore rātou e ha’apa’o i te mau fa’auera’a, ’e ’ia ’ōfati rātou i te ture, e ha’amouhia ïa rātou mai ni’a atu i te fenua nei.</div><div class="francais">10 Et il arriva que les prophètes du Seigneur menacèrent le peuple de Néphi, selon la parole de Dieu, que s’il ne gardait pas les commandements, mais tombait dans la transgression, il serait détruit et balayé de la surface du pays.</div></div><div class="verse-container"><div class="tahitien">11 Nō reira, ’ua ’ohipa māite te mau peropheta ’e te mau tahu’a, ’e te mau ’orometua, i te fa’aitoitora’a ma te fa’a’oroma’i rahi i te mau ta’ata ’ia itoito ; i te ha’api’ira’a i te ture a Mose, ’e te tumu i hōro’ahia mai ai te reira ; ’e i te fa’aitoitora’a ia rātou ’ia hi’o i mua i ni’a i te Mesia, ’e ’ia ti’aturi iāna ’o tē tae mai, mai te mea ra ē tei ’ō nei ’oia i teienei. ’E ’ua nā reira rātou i te ha’api’i ia rātou.</div><div class="francais">11 C’est pourquoi, les prophètes, et les prêtres, et les instructeurs travaillaient diligemment, exhortant, en toute longanimité, le peuple à la diligence ; enseignant la loi de Moïse et le but dans lequel elle était donnée, le persuadant d’attendre le Messie et de croire en lui, qui était à venir, comme s’il était déjà. Et c’est de cette manière qu’ils l’instruisaient.</div></div><div class="verse-container"><div class="tahitien">12 ’E i muri a’era, nō tā rātou nā reirara’a i ’ore ai rātou i ha’amouhia ai i ni’a i te fenua ; ’ua putapū ho’i tō rātou ’ā’au i tā rātou ra parau, ’o tei fa’aitoito tāmau noa ia rātou ’ia tātarahapa.</div><div class="francais">12 Et il arriva qu’en faisant cela, ils l’empêchèrent d’être détruit sur la surface du pays ; car ils lui touchaient vivement le cœur par la parole, l’incitant continuellement au repentir.</div></div><div class="verse-container"><div class="tahitien">13 ’E i muri a’era, ’ua hope e piti hānere ’e toru ’ahuru ma va’u matahiti—’e tē vai noa ra te mau ’arora’a, ’e te mau mārōra’a, ’e te mau pe’ape’a, nō te ārea rahi o taua taime ra.</div><div class="francais">13 Et il arriva que deux cent trente-huit ans étaient passés, avec des guerres, et des querelles, et des dissensions pendant une grande partie du temps.</div></div><div class="verse-container"><div class="tahitien">14 ’E ’aita vau, ’o Iaroma, e pāpa’i rahi fa’ahou, nō te mea e mea iti roa te mau ’api. Inaha rā, e tō’u mau taea’e, e ti’a ia ’outou ’ia tai’o i te tahi atu mau ’api a Nephi ; inaha ho’i, ’ua ’ō’otihia te pāpa’a parau o tā mātou mau tama’i i ni’a i te reira, mai te au i tā te mau ari’i i pāpa’i ra, ’e ’aore rā ’o tā rātou i fa’aue ’ia pāpa’ihia.</div><div class="francais">14 Et moi, Jarom, je n’en écris pas davantage, car les plaques sont petites. Mais voici, mes frères, vous pouvez consulter les autres plaques de Néphi ; car voici, les annales de nos guerres sont gravées, selon les écrits des rois, ou ceux qu’ils ont fait écrire.</div></div><div class="verse-container"><div class="tahitien">15 ’E tē tu’u atu nei au i teie nei mau ’api i roto i te rima o tā’u tamaiti ’o Omoni, ’ia pāpa’ihia te reira mai te au i te mau fa’auera’a a tō’u ra mau metua.</div><div class="francais">15 Et je remets ces plaques entre les mains de mon fils Omni, afin qu’elles soient gardées selon les commandements de mes pères.</div></div>
    <div class="verse-container introduction"><div class="tahitien">’Ua ha’apa’o tāta’itahi teie mau ta’ata i te mau pāpa’a parau, Omoni, Amarona, Kemisa, Abinadoma, ’e Amaleki—’Ua ’ite Mosia i te mau ta’ata o Zarahemela, ’o tei haere mai mai Ierusalema mai i te ’anotau o Zedekia—’Ua fa’arirohia ’o Mosia ’ei ari’i nō rātou—’Ua ’ite atu te mau hua’ai o Muleka i Zarahemela ia Korianetumera, te ta’ata hope’a nō te mau ’āti Iareda—’Ua mono te ari’i Beniamina ia Mosia—E mea ti’a i te ta’ata ’ia pūpū i tō rātou vārua ’ei ō i te Mesia. Fātata 323–130H.M.</div><div class="francais">Omni, Amaron, Chémish, Abinadom et Amaléki gardent, tour à tour, les annales — Mosiah découvre le peuple de Zarahemla, qui vint de Jérusalem du temps de Sédécias — Mosiah devient son roi — Les descendants de Mulek à Zarahemla avaient découvert Coriantumr, dernier des Jarédites — Le roi Benjamin succède à Mosiah — Les hommes doivent faire offrande de leur âme au Christ. Vers 323–130 av. J.-C.</div></div>
    <p>
        
        
        <a href="../index.html">Retour à la table des matières</a>
    </p>
</body>
</html>
