
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 9</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 9</h2>
    <div class="verse-container"><div class="tahitien">25 ’A ueue na ia ’oe i te repo ra ; ’a ti’a i ni’a ; ’a pārahi i raro, e Ierusalema ; e tātara na ia ’oe i te mau tā’amu i ni’a i tō ’a’ī na, ’e te tamāhine fa’atītīhia nō Ziona ē.</div><div class="francais">25 Secoue ta poussière, lève-toi, mets-toi sur ton séant, Jérusalem ! détache les liens de ton cou, captive, fille de Sion !</div></div>
    <div class="verse-container"><div class="tahitien">1 ’E i teienei, e tō’u mau taea’e here, ’ua tai’o vau i teie mau mea, ’ia ’ite ’outou i te mau fafaura’a a te Fatu o tāna i fafau atu i te ’utuāfare pā’āto’a o ’Īserā’ela—</div><div class="francais">1 Et maintenant, mes frères bien-aimés, j’ai lu ces choses pour que vous sachiez quelles alliances le Seigneur faites avec toute la maison d’Israël ;</div></div><div class="verse-container"><div class="tahitien">2 ’O tāna ho’i i parau atu i te ’āti Iuda ra, nā roto i te vaha o tōna ra mau peropheta mo’a, mai te mātāmua mai ā, mai terā u’i i terā u’i, ē tae noa atu i te tau e fa’aho’ihia ai rātou i roto i te ’ēkālesia mau ’e i te nana a te Atua ra ; ’ia ha’aputuputuhia rātou i tō rātou ’utuāfare i te mau fenua ’āi’a nō rātou ra, ’e e ha’apārahihia rātou i tō rātou mau fenua ato’a i parauhia ra.</div><div class="francais">2 qu’il parlé aux Juifs, par la bouche de ses saints prophètes, oui, dès le commencement, et de génération en génération, jusqu’à ce que vienne le moment où ils seront rendus à la vraie Église et au vrai troupeau de Dieu, où ils seront rassemblés chez eux dans les pays de leur héritage et seront établis dans toutes leurs terres de promission.</div></div><div class="verse-container"><div class="tahitien">3 Inaha, e tō’u mau taea’e here, tē parau atu nei au i teie mau mea ia ’outou ’ia ’oa’oa ’outou, ’e ’ia fa’ateitei ’outou i tō ’outou upo’o ē a muri noa atu, nō te mau ha’amaita’ira’a tā te Fatu te Atua e nīni’i mai i ni’a iho i tā ’outou mau tamari’i.</div><div class="francais">3 Voici, mes frères bien-aimés, je vous dis ces choses afin que vous vous réjouissiez et leviez la tête à jamais, à cause des bénédictions que le Seigneur Dieu accordera à vos enfants.</div></div><div class="verse-container"><div class="tahitien">4 ’E ’ua ’ite ho’i au ē, ’ua ’imi māite ’outou, e rave rahi o ’outou, ’ia ’ite i te mau mea e tupu a muri a’e ; nō reira ’ua ’ite au ē, ’ua ’ite ’outou ē, e pe tō tātou tino i te pohe ; noa atu rā e ’ite atu tātou i te Atua i roto i tō tātou nei mau tino.</div><div class="francais">4 Car je sais que vous avez beaucoup cherché, beaucoup d’entre vous, à connaître les choses à venir ; c’est pourquoi, je sais que vous savez que notre chair doit dépérir et mourir ; néanmoins, dans notre corps nous verrons Dieu.</div></div><div class="verse-container"><div class="tahitien">5 ’Oia ïa, ’ua ’ite au ē, ’ua ’ite ’outou ē, e fa’a’ite mai ’oia iāna iho i roto i te tino i tō Ierusalema ra, i te vāhi nō reira mai tātou ra ; ’e e mea ti’a roa ho’i ’ia tae mai ’oia i rotopū ia rātou ra ; ’e e mea ti’a roa ho’i i Tei Hamani i te mau mea ato’a ra ’ia fa’ati’a iāna iho ’ia tu’u-ha’eha’a-hia i raro a’e i te ta’ata i te tino nei, ’e ’ia pohe ho’i nō te mau ta’ata ato’a, ’e ’ia auraro te mau ta’ata ato’a iāna.</div><div class="francais">5 Oui, je sais que vous savez qu’il se montrera dans son corps à ceux qui sont à Jérusalem, d’où nous sommes venus ; car il est nécessaire que cela soit parmi eux, car il faut que le grand Créateur accepte de se soumettre à l’homme dans la chair et de mourir pour tous les hommes, afin que tous les hommes lui deviennent soumis.</div></div><div class="verse-container"><div class="tahitien">6 ’E nō te mea ’ua tae mai te pohe i ni’a iho i te mau ta’ata ato’a, nō te fa’ati’a i te ’ōpuara’a aroha a Tei Hamani i te mau mea ato’a, ’ia tae mai ïa te mana nō te ti’afa’ahoura’a e ti’a ai, ’e ’ia tae mai ho’i te ti’afa’ahoura’a o te ta’ata nei e ti’a ai nō te hi’ara’a ; ’e ’ua tae mai te hi’ara’a nō te ’ōfatira’a i te ture ; ’e nō te hi’ara’a ho’i o te ta’ata nei i tāpū-’ē-hia ai rātou mai mua atu i te aro o te Fatu.</div><div class="francais">6 Car comme la mort est passée sur tous les hommes, pour accomplir le plan miséricordieux du grand Créateur, il doit nécessairement avoir un pouvoir de résurrection, et la résurrection doit nécessairement être donnée à l’homme en raison de la chute ; et la chute s’est produite en raison de la transgression, et parce que l’homme est devenu déchu, il été retranché de la présence du Seigneur.</div></div><div class="verse-container"><div class="tahitien">7 Nō reira, e mea ti’a roa ’ia vai te hō’ē tāra’ehara mure ’ore—’e ’āhiri ’aita te reira tāra’ehara mure ’ore, e ’ore roa ïa e ti’a i teie nei tino tāhuti ’ia riro ’ei tino tāhuti ’ore. Nō reira, e mea ti’a roa i te ha’avāra’a mātāmua i tae mai i ni’a i te ta’ata nei ’e ’ia vai noa ē a muri noa atu. ’E ’āhiri ē ’oia mau ra, e vai noa ïa teie tino i raro ’e ’ia pē ’e ’ia marua noa atu i roto i te repo ra, ’e e ’ore roa ïa e ti’afa’ahou mai.</div><div class="francais">7 C’est pourquoi, il doit nécessairement avoir une expiation infinie : si ce n’était pas une expiation infinie, cette corruption ne pourrait pas revêtir l’incorruptibilité. C’est pourquoi, le premier jugement qui est tombé sur l’homme aurait nécessairement dû rester pour une durée sans fin. Et s’il en avait été ainsi, cette chair aurait dû se coucher pour pourrir et se désagréger, et retourner à la terre, sa mère, pour ne plus se relever.</div></div><div class="verse-container"><div class="tahitien">8 ’Auē te pa’ari o te Atua ē, tōna aroha ’e tōna maita’i ē ! Inaha ho’i, ’āhiri ē ’aita te tino e ti’afa’ahou mai, e riro ïa tō tātou mau vārua i taua melahi ra ’o tei ma’iri mai mua mai i te aro o te Atua mure ’ore, ’e tei riro ho’i ’ei diabolo, ’e e ’ore ho’i ’oia e ti’afa’ahou mai.</div><div class="francais">8 Oh ! la sagesse de Dieu, sa miséricorde et sa grâce ! Car voici, si la chair ne se relevait plus, notre esprit serait soumis à cet ange qui tomba de la présence du Dieu éternel et devint le diable, pour ne plus se relever.</div></div><div class="verse-container"><div class="tahitien">9 ’E ’ua riro tō tātou vārua mai iāna te huru, ’e ’ua riro tātou ’ei mau diabolo, ’ei mau melahi nā te diabolo, ’ia tāpū-’ē-hia i te aro o tō tātou Atua, ’e ’ia pārahi i pīha’i iho i te metua o te mau ha’avare, i roto i te mamae mai tōna ra te huru ; ’oia ïa, i pīha’i iho iāna ’o tei ha’avare i tō tātou nā metua mātāmua ra, ’e tei fa’ariro iāna iho fātata mai te melahi o te māramarama ra, ’e tei fa’ati’arepu i te mau tamari’i a te ta’ata nei ’ia tomo atu i roto i te mau pupu ’ohipa huna nō te taparahi ta’ata, ’e te mau huru ’ohipa huna ato’a nō te pōiri.</div><div class="francais">9 Et notre esprit serait devenu semblable à lui, et nous serions devenus des démons, anges d’un démon, pour être exclus de la présence de notre Dieu et rester avec le père des mensonges dans la misère comme lui ; oui, de cet être qui séduit nos premiers parents, qui se transforme presque en un ange de lumière et incite les enfants des hommes aux combinaisons secrètes de meurtre et à toutes sortes d’œuvres secrètes de ténèbres.</div></div><div class="verse-container"><div class="tahitien">10 ’Auē ho’i te rahi o te maita’i o tō tātou Atua ē, ’o tei fa’aineine i te rāve’a e ora ai tātou i te harura’a a teie teni ri’ari’a rahi ; ’oia ïa, taua teni ra, ’o te pohe ’e ’o hade, ’o tā’u i parau te pohe o te tino, ’e te pohe ato’a ho’i o te vārua.</div><div class="francais">10 Oh ! comme elle est grande, la bonté de notre Dieu qui prépare une voie pour que nous échappions à l’étreinte de ce monstre affreux, oui, ce monstre, la mort et l’enfer, que j’appelle la mort du corps, et aussi la mort de l’esprit.</div></div><div class="verse-container"><div class="tahitien">11 ’E nō te rāve’a fa’aora a tō tātou Atua ra, a Tei Mo’a i ’Īserā’ela nei, e tu’u mai ïa teie pohe ’o tā’u i parau ra, ’oia ho’i, te pohe pae tino nei, i tōna ra feiā pohe ; e taua pohe ra, ’o te mēnema ïa.</div><div class="francais">11 Et à cause du moyen de délivrance de notre Dieu, le Saint d’Israël, cette mort, dont j’ai parlé, qui est la mort temporelle, livrera ses morts ; laquelle mort est la tombe.</div></div><div class="verse-container"><div class="tahitien">12 E tu’u mai teie pohe ’o tā’u e parau nei, ’oia ho’i, te pohe pae vārua i tōna ra feiā pohe ; e taua pohe pae vārua ra, ’o hade ïa ; nō reira, e mea ti’a roa i te pohe ’e ia hade ’ia tu’u mai i tō rāua feiā pohe, ’e e mea ti’a roa ho’i ia hade ’ia tu’u mai i tōna ra mau vārua fa’atītīhia, ’e e mea ti’a roa ho’i i te mēnema ’ia tu’u mai i tōna ra mau tino fa’atītīhia, ’e e fa’aho’ihia ho’i te mau tino ’e te mau vārua o te ta’ata nei i te tahi ’e i te tahi ; ’e e tupu ho’i te reira nā roto i te mana ’o tē ti’afa’ahoura’a o Tei Mo’a i ’Īserā’ela nei.</div><div class="francais">12 Et cette mort dont j’ai parlé, qui est la mort spirituelle, livrera ses morts ; laquelle mort spirituelle est l’enfer ; c’est pourquoi, la mort et l’enfer vont livrer leurs morts, et l’enfer va livrer ses esprits captifs, et la tombe va livrer ses corps captifs, et le corps et l’esprit des hommes seront rendus l’un à l’autre ; et c’est par le pouvoir de la résurrection du Saint d’Israël.</div></div><div class="verse-container"><div class="tahitien">13 ’Auē ho’i te rahi o te ’ōpuara’a a tō tātou Atua ! Nō te mea i te tahi pae e tu’u mai te pāradaiso o te Atua i te mau vārua o te feiā parauti’a, ’e e tu’u mai ho’i te mēnema i te tino o te feiā parauti’a ; ’e e fa’aho’ihia te vārua ’e te tino i te tahi ’e i te tahi, ’e e riro te mau ta’ata ato’a ’ei mea pohe ’ore ’e ’ei mea tāhuti ’ore, ’e e mau vārua ora rātou, ma te fāri’i i te ’ite ti’a mau mai ia tātou i te tino nei, ’e ’āhiri ē mea tāhuti ’ore tātou e riro ïa tō tātou ’ite ’ei ’ite ti’a mau.</div><div class="francais">13 Oh ! comme il est grand, le plan de notre Dieu ! Car d’un autre côté, le paradis de Dieu va livrer les esprits des justes, et la tombe livrer les corps des justes, et l’esprit et le corps sont rendus l’un à l’autre, et tous les hommes deviennent incorruptibles et immortels, et ils sont des âmes vivantes, ayant une connaissance parfaite comme nous dans la chair, sauf que notre connaissance sera parfaite.</div></div><div class="verse-container"><div class="tahitien">14 Nō reira, e fāri’i tātou i te ’ite ti’a mau nō tā tātou mau ’ohipa hape ato’a, ’e tō tātou vi’ivi’i, ’e tō tātou vai-taha’a-noa-ra’a ; ’e e fāri’i te feiā parauti’a i te ’ite ti’a mau nō tō rātou ’oa’oa, ’e tō rātou parauti’a, ma te fa’a’ahuhia i te vi’ivi’i ’ore, ’oia ïa, i te ’ahu nō te parauti’a.</div><div class="francais">14 C’est pourquoi, nous aurons la connaissance parfaite de toute notre culpabilité, et de notre impureté, et de notre nudité ; et les justes auront la connaissance parfaite de leur bonheur et de leur justice, étant revêtus de pureté, oui, du manteau de la justice.</div></div><div class="verse-container"><div class="tahitien">15 ’E a muri a’era, ’ia ti’a mai te ta’ata ato’a mai te pohe mātāmua mai i te ora, ’e ’ia riro rātou ’ei mea tāhuti ’ore, e mea ti’a ia rātou ’ia ti’a atu i mua i te ha’avāra’a a Tei Mo’a i ’Īserā’ela ; ’e i reira e tae mai ai te ha’avāra’a, ’e ’ia ha’avāhia rātou mai te au i te ha’avāra’a mo’a a te Atua e ti’a ai.</div><div class="francais">15 Et il arrivera que lorsque tous les hommes seront passés de cette première mort à la vie, puisqu’ils sont devenus immortels, ils vont comparaître devant le siège du jugement du Saint d’Israël ; et alors vient le jugement, et alors ils vont être jugés selon le saint jugement de Dieu.</div></div><div class="verse-container"><div class="tahitien">16 ’E ’oia mau, mai te Fatu e ora ra, e tupu iho ā ïa tei parauhia e te Fatu te Atua, ’e ’o tāna parau mure ’ore ho’i te reira, ’o tē ’ore roa e mou, ’oia ho’i, ’ia parauti’a ā te feiā parauti’a ra, ’e ’ia vi’ivi’i ā ho’i te feiā vi’ivi’i ra ; nō reira, ’o tei vi’ivi’i ra, ’o te diabolo ïa ’e tāna ra mau melahi ; ’e e haere atu rātou i roto i te auahi mure ’ore i fa’aineinehia nō rātou ; ’e tō rātou māuiui mai tō te roto auahi ïa ’e te gopheri, ’o tē pe’e noa atu tōna ura i ni’a ē a muri ē a muri noa atu, ’e ’aita roa e hope’a.</div><div class="francais">16 Et assurément, comme le Seigneur vit, car le Seigneur Dieu l’a dit, et c’est sa parole éternelle, qui ne peut passer, ceux qui sont justes seront encore justes, et ceux qui sont souillés seront encore souillés ; c’est pourquoi, ceux qui sont souillés sont le diable et ses anges ; et ils s’en iront dans le feu éternel préparé pour eux ; et leur tourment est comme un étang de feu et de soufre, dont la flamme monte pour toujours et à jamais et n’a pas de fin.</div></div><div class="verse-container"><div class="tahitien">17 ’Auē ho’i te mana rahi ’e te parauti’a o tō tātou Atua ē ! E fa’atupu ho’i ’oia i tāna mau parau ato’a, ’e ’ua haere atu te reira mai roto mai i tōna vaha, ’e ’ia fa’atupuhia tāna ture e ti’a ai.</div><div class="francais">17 Oh ! la grandeur et la justice de notre Dieu ! Car il exécute toutes ses paroles, et elles sont sorties de sa bouche, et sa loi doit s’accomplir.</div></div><div class="verse-container"><div class="tahitien">18 Inaha rā, te feiā parauti’a, ’o te feiā mo’a a Tei Mo’a i ’Īserā’ela nei, ’o tei ti’aturi i Tei Mo’a i ’Īserā’ela nei, ’o tei fa’a’oroma’i i te mau hāmani-’ino-ra’a a te ao nei, ’e tei ’ore ho’i i ha’apa’o i te fa’aha’amāra’a a te reira, e fāri’i ïa rātou i te bāsileia o te Atua, ’o tei fa’aineinehia nō rātou mai te ha’amatara’a mai ā o te ao nei, ’e e ’ī ho’i rātou i te ’oa’oa ē a muri noa atu.</div><div class="francais">18 Mais voici, les justes, les saints du Saint d’Israël, ceux qui ont cru au Saint d’Israël, ceux qui ont enduré les croix du monde et en ont méprisé la honte, hériteront le royaume de Dieu qui été préparé pour eux dès la fondation du monde, et leur joie sera pleine à jamais.</div></div><div class="verse-container"><div class="tahitien">19 ’Auē ho’i te rahi o te aroha o tō tātou Atua ē, Tei Mo’a i ’Īserā’ela nei ! E fa’aora ho’i ’oia i tōna ra feiā mo’a i taua teni ri’ari’a rahi ra, ’oia ho’i te diabolo, ’e te pohe, ’e ’o hade, ’e i taua roto auahi ’e te gopheri ra, ’oia ho’i te māuiui hope ’ore ra.</div><div class="francais">19 Oh ! la grandeur de la miséricorde de notre Dieu, le Saint d’Israël ! Car il délivre ses saints de ce monstre affreux, le diable, et de la mort, et de l’enfer, et de l’étang de feu et de soufre, qui est le tourment sans fin.</div></div><div class="verse-container"><div class="tahitien">20 ’Auē ho’i te rahi o te mo’ara’a o tō tātou Atua ē ! ’Ua ’ite ho’i ’oia i te mau mea ato’a, ’e ’aore roa te hō’ē mea tei ’ore i ’itea iāna.</div><div class="francais">20 Oh ! comme elle est grande, la sainteté de notre Dieu ! Car il sait tout, et il n’y rien qu’il ne sache pas.</div></div><div class="verse-container"><div class="tahitien">21 E tae mai ’oia i te ao nei ’ia ti’a iāna ’ia fa’aora i te mau ta’ata ato’a, mai te mea e ha’apa’o rātou i tōna ra reo ; inaha ho’i, ’ua fa’a’oroma’i ’oia i te mau māuiui o te mau ta’ata ato’a, ’oia ïa, te mau māuiui o te mau ta’ata ato’a, te mau tāne, te mau vahine, ’e te mau tamari’i ato’a ho’i, i roto i te ’utuāfare o Adamu ra.</div><div class="francais">21 Et il vient dans le monde afin de sauver tous les hommes, s’ils veulent écouter sa voix ; car voici, il subit les souffrances de tous les hommes, oui, les souffrances de tous les êtres vivants, tant des hommes que des femmes et des enfants, qui appartiennent à la famille d’Adam .</div></div><div class="verse-container"><div class="tahitien">22 ’Ua fa’a’oroma’i ’oia i te reira ’ia tae mai te ti’afa’ahoura’a i ni’a i te mau ta’ata ato’a, ’ia ti’a ia rātou ato’a ’ia ti’a atu i mua iāna i te mahana rahi nō te ha’avāra’a.</div><div class="francais">22 Et il souffre cela afin que la résurrection passe sur tous les hommes, afin que tous se tiennent devant lui lors du grand jour, du jour du jugement.</div></div><div class="verse-container"><div class="tahitien">23 ’E ’ua fa’aue mai ho’i ’oia ’ia tātarahapa te mau ta’ata ato’a e ti’a ai, ’e ’ia bāpetizohia i roto i tōna ra i’oa, ma te fa’aro’o pāpū i Tei Mo’a i ’Īserā’ela nei, ’e ’ia ’ore rātou ’ia nā reira, e ’ore roa rātou e fa’aorahia i roto i te bāsileia o te Atua.</div><div class="francais">23 Et il commande à tous les hommes de se repentir et d’être baptisés en son nom, ayant une foi parfaite au Saint d’Israël, sinon ils ne peuvent être sauvés dans le royaume de Dieu.</div></div><div class="verse-container"><div class="tahitien">24 ’E ’ia ’ore rātou e tātarahapa ’e ’ia ti’aturi i tōna ra i’oa, ’e ’ia bāpetizohia i tōna ra i’oa, ’e ’ia fa’aitoito noa ē tae noa atu i te hope’a ra, e fa’ahapahia ïa rātou ; tē nā reira mai ra ho’i te Fatu te Atua, ’o Tei Mo’a i ’Īserā’ela nei.</div><div class="francais">24 Et s’ils ne veulent pas se repentir et croire en son nom, et être baptisés en son nom, et persévérer jusqu’à la fin, ils seront damnés ; car le Seigneur Dieu, le Saint d’Israël, l’a dit.</div></div><div class="verse-container"><div class="tahitien">25 Nō reira, ’ua hōro’a mai ’oia i te ture ; ’e mai te mea ’aita e ture, ’aita ato’a ïa e utu’a ; ’e mai te mea ’aita e utu’a, ’aita ato’a ïa e fa’ahapara’a ; ’e mai te mea ’aita e fa’ahapara’a, e tae mai ïa te aroha rahi o Tei Mo’a i ’Īserā’ela nei i ni’a ia rātou, nā roto i te tāra’ehara ; ’ua fa’aorahia ho’i rātou e tōna ra mana.</div><div class="francais">25 C’est pourquoi il donné une loi ; et là où il n’y pas de loi donnée, il n’y pas de châtiment ; et là où il n’y pas de châtiment, il n’y pas de condamnation ; et là où il n’y pas de condamnation, la miséricorde du Saint d’Israël exerce ses droits sur eux à cause de l’expiation ; car ils sont délivrés par son pouvoir.</div></div><div class="verse-container"><div class="tahitien">26 ’Ua fa’a’ore ho’i te tāra’ehara i te utu’a o tāna ra parauti’a i ni’a i te mau ta’ata ato’a ’o tei ore i ’ite i te ture, ’ia fa’aorahia rātou i taua teni rahi ri’ari’a ra, ’oia ho’i te pohe ’e ’o hade, ’e te diabolo, ’e te roto auahi ’e te gopheri ra ; ’oia ho’i te māuiui hope ’ore ; ’e e fa’aho’ihia rātou i te Atua ’o tei hōro’a mai i te aho nō rātou ra, i Tei Mo’a i ’Īserā’ela nei.</div><div class="francais">26 Car l’expiation satisfait aux exigences de sa justice pour tous ceux à qui la loi n’est pas donnée, de sorte qu’ils sont délivrés de ce monstre affreux, la mort et l’enfer, et le diable, et l’étang de feu et de soufre, qui est le tourment sans fin ; et ils sont rendus à ce Dieu qui leur donné le souffle, qui est le Saint d’Israël.</div></div><div class="verse-container"><div class="tahitien">27 ’Auē ho’i ’oia ’o tei ’ite i te ture, ’oia ïa, ’o tei fāri’i i te mau fa’auera’a ato’a a te Atua, mai ia tātou nei, ’e ’ua ’ōfati i te reira, ’e ’ua ha’amāu’a i te mau mahana nō tōna orara’a i te tino nei, e ti’ara’a ri’ari’a ho’i ïa tōna !</div><div class="francais">27 Mais malheur à celui à qui la loi est donnée, oui, qui tous les commandements de Dieu, comme nous, et qui les transgresse, et qui prodigue les jours de son épreuve, car affreux est son état !</div></div><div class="verse-container"><div class="tahitien">28 ’Auē ho’i te ’ōpuara’a ha’avare a te diabolo ra ē ! ’Auē ho’i te te’ote’o, ’e te mau vāhi paruparu, ’e te ma’ama’a o te ta’ata nei ē ! ’ia māramarama rātou, ’ua mana’o rātou ē, e feiā ’aravihi rātou, ’e ’aita rātou e ha’apa’o i te a’o a te Atua, nō te mea ’ua vaiiho rātou i te reira, i te mana’ora’a e ’ite rātou nā roto ia rātou iho, ’e nō reira, e mea ma’ama’a tō rātou pa’ari ’e ’aore ho’i a rātou e faufa’a i te reira. ’E e pohe ho’i rātou.</div><div class="francais">28 Oh ! le plan astucieux du Malin ! Oh ! la vanité, et la fragilité, et la folie des hommes ! Lorsqu’ils sont instruits, ils se croient sages, et ils n’écoutent pas les recommandations de Dieu, car ils les laissent de côté, pensant savoir par eux-mêmes, c’est pourquoi, leur sagesse est folie et elle ne leur profite pas. Et ils périront.</div></div><div class="verse-container"><div class="tahitien">29 ’Āre’a rā e mea maita’i te ’ite mai te mea e ha’apa’o rātou i te a’o a te Atua.</div><div class="francais">29 Mais être instruit est une bonne chose si on écoute les recommandations de Dieu.</div></div><div class="verse-container"><div class="tahitien">30 ’Auē ho’i te feiā tao’a ē, te feiā tao’a i te mau mea nō teie nei ao. Nō tā rātou ho’i tao’a i vahavaha ai rātou i te feiā veve ra, ’e ’ua hāmani ’ino rātou i te feiā ha’eha’a, ’e tē vai noa nei ā tō rātou ’ā’au i ni’a i tā rātou mau tao’a rahi ; nō reira i riro ai tā rātou tao’a rahi ’ei atua nō rātou. ’E inaha, e mou tā rātou tao’a ’e rātou ato’a ho’i.</div><div class="francais">30 Mais malheur aux riches, qui sont riches des choses du monde. Car, parce qu’ils sont riches, ils méprisent les pauvres, et ils persécutent les humbles, et leur cœur est dans leurs trésors ; c’est pourquoi, leur trésor est leur dieu. Et voici, leur trésor périra avec eux aussi.</div></div><div class="verse-container"><div class="tahitien">31 ’Auē ho’i te tari’a turi ’o tē ’ore e fa’aro’o ; e pohe ho’i rātou.</div><div class="francais">31 Et malheur aux sourds qui ne veulent pas entendre, car ils périront.</div></div><div class="verse-container"><div class="tahitien">32 ’Auē ho’i te matapō ’o tē ’ore e ’ite ; e pohe ho’i rātou.</div><div class="francais">32 Malheur aux aveugles qui ne veulent pas voir, car ils périront aussi.</div></div><div class="verse-container"><div class="tahitien">33 ’Auē ho’i te feiā parauti’a ’ore i te ’ā’au ē ; nā te ’ite i tā rātou iho mau ’ohipa ’ī’ino e tā’iri ia rātou i te mahana hope’a ra.</div><div class="francais">33 Malheur aux incirconcis de cœur, car la connaissance de leurs iniquités les frappera au dernier jour.</div></div><div class="verse-container"><div class="tahitien">34 ’Auē ho’i te ta’ata ha’avare ē ; e hurihia ho’i ’oia i raro i hade ra.</div><div class="francais">34 Malheur au menteur, car il sera précipité en enfer .</div></div><div class="verse-container"><div class="tahitien">35 ’Auē ho’i te taparahi ta’ata ē, ’o tei ’ōpua i te taparahi i te ta’ata nei, e pohe ho’i ’oia.</div><div class="francais">35 Malheur au meurtrier qui tue délibérément, car il mourra .</div></div><div class="verse-container"><div class="tahitien">36 ’Auē ho’i te feiā tai’ata ē, e hurihia ho’i rātou i raro i hade ra.</div><div class="francais">36 Malheur à ceux qui se livrent à la fornication, car ils seront précipités en enfer.</div></div><div class="verse-container"><div class="tahitien">37 ’Oia ïa, ’auē ho’i te feiā ha’amori ’īdolo ē, e ’oa’oa te diabolo o te mau diabolo ato’a ia rātou ra.</div><div class="francais">37 Oui, malheur à ceux qui adorent les idoles, car le démon de tous les démons fait d’eux ses délices.</div></div><div class="verse-container"><div class="tahitien">38 ’Oia mau, ’auē ho’i te feiā ato’a e pohe i roto i tā rātou mau hara e ; e ho’i atu rātou i te Atua, ’e e hi’o ho’i i tōna ra mata, ’e e vai noa i roto i tā rātou ra mau hara.</div><div class="francais">38 En bref, malheur à tous ceux qui meurent dans leurs péchés, car ils retourneront à Dieu, et verront sa face, et resteront dans leurs péchés.</div></div><div class="verse-container"><div class="tahitien">39 ’E tō’u mau taea’e here, ’a ha’amana’o ’outou i te ri’ari’a rahi ’ia ’ōfati i te ture a te Atua Mo’a, ’e te ri’ari’a rahi ho’i i te pe’era’a atu i te mau fa’ahemara’a a taua ta’ata ha’avare ra. ’A ha’amana’o, ’o te ha’apa’o tāmau i te mau mea o te tino nei, ’o te pohe ïa ; ’e ’o te ha’apa’o tāmau i te mau mea pae vārua ra, ’o te ora mure ’ore ïa.</div><div class="francais">39 Ô mes frères bien-aimés, souvenez-vous qu’il est affreux de transgresser contre ce Dieu saint, et aussi qu’il est affreux de céder aux séductions du Malin . Souvenez-vous : l’affection de la chair, c’est la mort, et l’affection de l’esprit, c’est la vie éternelle .</div></div><div class="verse-container"><div class="tahitien">40 E tō’u mau taea’e here, ’a fa’aro’o mai na i tā’u nei mau parau. ’A ha’amana’o na i te mana rahi o Tei Mo’a i ’Īserā’ela nei. ’Eiaha e parau ē, ’ua parau atu vau i te mau mea teiaha nō ni’a ia ’outou na ; nō te mea, ’ia nā reira ’outou, tē fa’a’ino ra ïa ’outou i te parau mau ; ’ua parau ho’i au i te parau a Tei Hamani ia ’outou na. ’Ua ’ite ho’i au ē ’ua fa’ahapa ’ū’ana te parau mau i te mau mea vi’ivi’i ato’a ra ; ’aita rā te feiā parauti’a e mata’u i te reira, nō te mea ’ua hina’aro rātou i te parau mau ’e ’aore rātou e ’āueue.</div><div class="francais">40 Ô mes frères bien-aimés, prêtez l’oreille à mes paroles. Souvenez-vous de la grandeur du Saint d’Israël. Ne dites pas que j’ai dit des choses dures à votre égard, car si vous le faites, vous insulterez la vérité : car j’ai dit les paroles de votre Créateur. Je sais que les paroles de vérité sont dures à l’égard de toute impureté, mais les justes ne les craignent pas, car ils aiment la vérité et ne sont pas ébranlés.</div></div><div class="verse-container"><div class="tahitien">41 ’E i teienei, e tō’u mau taea’e here, ’a haere mai i te Fatu, i Tei Mo’a. ’A ha’amana’o e mea tītī’aifaro tōna mau haere’a. Inaha, e mea oaoa te ’ē’a o te ta’ata nei, ’e tei mua ti’a te reira iāna iho, ’e ’ua tītī’aifaro ho’i, ’e te tīa’i ’ūputa ra, ’o Tei Mo’a ïa i ’Īserā’ela nei ; e ’aore ho’i ’oia i tārahu mai i te tāvini i reira ; e ’aore ho’i e ’ē’a ’ē atu maori rā nā taua ’ūputa ra ; e ’ore roa ho’i ’oia e vare i te ha’avare, nō te mea, ’o te Fatu te Atua tōna i’oa.</div><div class="francais">41 Oh ! alors, mes frères bien-aimés, venez au Seigneur, le Saint. Souvenez-vous que ses sentiers sont justes. Voici, le chemin pour l’homme est étroit, mais il va en ligne droite devant lui, et le gardien de la porte est le Saint d’Israël, et il n’y emploie aucun serviteur, et il n’y aucun autre chemin que par la porte, car on ne peut le tromper, car Seigneur Dieu est son nom.</div></div><div class="verse-container"><div class="tahitien">42 ’E ’o tē pātōtō ra, e ’īritihia ïa iāna ; ’e te feiā ’aravihi, ’e te feiā ’ite, ’e tei tao’ahia ra, ’e ’o tei te’ote’o nō tō rātou ’ite, ’e tō rātou ’aravihi, ’e tā rātou mau tao’a—’oia ïa, ’o rātou ïa tāna e vahavaha atu ; ’e ’ia ’ore rātou e fa’aru’e i te te’ote’o i roto i teie mau mea, ’e ’ia fa’ariro ia rātou iho ’ei feiā ma’ama’a i mua i te Atua, ’e ’ia fa’aha’eha’a roa ho’i ia rātou iho, e ’ore roa ïa ’oia e ’īriti mai nō rātou.</div><div class="francais">42 Et à quiconque frappe il ouvre ; et les sages, et les savants, et ceux qui sont riches, qui sont boursouflés à cause de leur science, et de leur sagesse, et de leurs richesses, oui, ce sont ceux-là qu’il méprise ; et à moins qu’ils ne rejettent ces choses et ne se considèrent comme des insensés devant Dieu, et ne descendent dans les profondeurs de l’humilité, il ne leur ouvrira pas.</div></div><div class="verse-container"><div class="tahitien">43 E hunahia te mau mea o te feiā ’aravihi ’e te feiā ha’apa’o ia rātou ē a muri noa atu—’oia ïa, te ’oao’a i fa’aineinehia nō te feiā mo’a ra.</div><div class="francais">43 Mais les choses des sages et des hommes intelligents leur seront cachées à jamais, oui, ce bonheur qui est préparé pour les saints.</div></div><div class="verse-container"><div class="tahitien">44 E tō’u mau taea’e here, ’a ha’amana’o i tā’u nei mau parau. Inaha, tē ’īriti nei au i tō’u nei mau ’ahu, ’e te ueue nei au i te reira i mua ia ’outou na ; ’e tē ti’aoro nei au i te Atua nō tō’u nei fa’aorara’a ’ia hi’o mai ’oia iā’u i tōna mata ha’avā ; nō reira, i te mahana hope’a ra, ’ia ha’avāhia te mau ta’ata ato’a i tā rātou ihora mau ’ohipa, e ’ite mai ’outou ē, ’ua ’ite mai te Atua nō ’Īserā’ela ē, ’ua ueue au i tā ’outou mau ’ohipa ’ī’ino i tō’u nei vārua, ’e te ti’a nei au i mua iāna ma te anaana, ’e ’ua mā ho’i au i tō ’outou toto.</div><div class="francais">44 Ô mes frères bien-aimés, souvenez-vous de mes paroles. Voici, j’ôte mes vêtements et je les secoue devant vous ; je prie le Dieu de mon salut qu’il me regarde de son œil qui sonde tout ; c’est pourquoi, vous saurez au dernier jour, lorsque tous les hommes seront jugés d’après leurs œuvres, que le Dieu d’Israël été témoin de ce que j’ai secoué vos iniquités de mon âme et de ce que je me tiens avec pureté devant lui et suis débarrassé de votre sang.</div></div><div class="verse-container"><div class="tahitien">45 E tō’u mau taea’e here, ’a fāriu ’ē atu i tā ’outou mau hara ; ’a ueue atu na i te mau fifi nōna ’o tei hina’aro ’ia tāpe’a tāmau ia ’outou ; ’a haere mai na i te Atua, ’oia te papa o tō ’outou fa’aorara’a.</div><div class="francais">45 Ô mes frères bien-aimés, détournez-vous de vos péchés ; secouez les chaînes de celui qui voudrait vous lier solidement ; venez à ce Dieu qui est le rocher de votre salut.</div></div><div class="verse-container"><div class="tahitien">46 ’A fa’aineine i tō ’outou vārua nō taua mahana hanahana ra, e tu’uhia mai ai te parauti’a i te feiā parauti’a ra, ’oia ho’i, te mahana ha’avāra’a ra, ’ia ’ore ’outou ’ia rurutaina ma te mata’u rahi ra ; ’ia ’ore ho’i ’outou ’ia ha’amana’o ma te pāpū rahi i tā ’outou mau hara ri’ari’a ; ’ia ’ore ’outou ’ia parau i te nā-’ō-ra’a ē : ’Ua mo’a, ’ua mo’a, tā ’oe ra mau ha’avāra’a, e te Fatu te Atua Manahope—’ua ’ite rā vau i tā’u nei hapa ; ’ua ’ōfati ho’i au i tā ’oe ra ture ; ’e nā’u iho nei tā’u mau hapa ra ; ’e ’ua riro vau i te diabolo, ’e ’ua riro ho’i au ’ei tao’a pau nō tōna mamae rahi.</div><div class="francais">46 Préparez votre âme pour ce jour glorieux où la justice sera rendue aux justes, le jour du jugement, afin que vous ne reculiez pas dans une crainte affreuse, afin que vous ne vous souveniez pas parfaitement de votre affreuse culpabilité et ne soyez pas contraints de vous exclamer : Saints, saints sont tes jugements, ô Seigneur Dieu Tout-Puissant — mais je connais ma culpabilité, j’ai transgressé ta loi, et mes transgressions sont miennes ; et le diable m’a gagné, de sorte que je suis la proie de son affreuse misère.</div></div><div class="verse-container"><div class="tahitien">47 Inaha rā, e tō’u mau taea’e, e mea ti’a ānei ’ia fa’aara atu vau ia ’outou ’ia ’ite i te reira mau mea ri’ari’a ra ? E fa’aahoaho ānei au i tō ’outou vārua mai te mea ē, ’ua mā tō ’outou ’ā’au ? E parau pāpū ānei au ia ’outou ’ia au i te parau pāpū nō te parau mau ’āhiri ē ’aita tā ’outou e hara ?</div><div class="francais">47 Mais voici, mes frères, est-il nécessaire que je vous fasse prendre conscience de l’affreuse réalité de ces choses ? Déchirerais-je votre âme si votre esprit était pur ? Serais-je clair avec vous, selon la clarté de la vérité, si vous étiez libérés du péché ?</div></div><div class="verse-container"><div class="tahitien">48 Inaha, ’āhiri e mea mo’a ’outou e parau atu ïa vau ia ’outou i te mau mea mo’a ; ’e nō te mea ho’i e ’ere ’outou i te mea mo’a, ’e ’ua fa’ariro ’outou iā’u ’ei ’orometua, e mea ti’a roa ïa iā’u ’ia ha’api’i atu ia ’outou i te mau utu’a nō te hara.</div><div class="francais">48 Voici, si vous étiez saints, je vous parlerais de sainteté, mais comme vous n’êtes pas saints, et que vous me considérez comme un instructeur, il faut nécessairement que je vous enseigne les conséquences du péché .</div></div><div class="verse-container"><div class="tahitien">49 Inaha, e mea au ’ore te hara i tō’u nei vārua, ’e ’ua ’oa’oa ho’i tō’u ’ā’au i te parauti’a ra ; ’e e ’ārue au i te i’oa mo’a o tō’u ra Atua.</div><div class="francais">49 Voici, mon âme le péché en horreur, et mon cœur fait ses délices de la justice ; et je louerai le saint nom de mon Dieu.</div></div><div class="verse-container"><div class="tahitien">50 ’A haere mai na, e tō’u mau taea’e, ’outou ato’a tei po’ihā, ’a haere mai i te mau pape nei ; ’e te ta’ata moni ’ore ato’a, ’a haere mai na e ho’o ’e e ’amu ; ’oia ïa, ’a haere mai na e ho’o i te uaina ’e te ū ma te moni ’ore ’e te tārahu ’ore.</div><div class="francais">50 Venez, mes frères, vous tous qui avez soif, venez vers les eaux ; et vous qui n’avez pas d’argent, venez, achetez et mangez, oui, venez, achetez du vin et du lait, sans argent, sans rien payer.</div></div><div class="verse-container"><div class="tahitien">51 Nō reira, ’eiaha e ha’amāu’a i te moni nō te mea faufa’a ’ore, e tā ’outou ’ohipa nō te mea e ’ore e ha’amāuruuru ia ’outou ra. ’A fa’aro’o māite mai na ’outou iā’u, ’e ’a ha’amana’o ho’i i te mau parau tā’u i parau atu ; ’e ’a haere mai i Tei Mo’a i ’Īserā’ela nei, ’e ’a rave i te fa’a’amu’a i te mea e ’ore e pau, ’e e ’ore ho’i e ’ino, ’e ’ia ’oa’oa tō ’outou vārua i te maita’i ra.</div><div class="francais">51 C’est pourquoi, ne dépensez pas d’argent pour ce qui n’a pas de valeur, ni votre labeur pour ce qui ne peut pas satisfaire. Écoutez-moi diligemment, et souvenez-vous des paroles que j’ai dites ; et venez au Saint d’Israël, et faites-vous un festin de ce qui ne périt pas, ni ne peut être corrompu, et que votre âme se délecte de mets succulents.</div></div><div class="verse-container"><div class="tahitien">52 Inaha, e tō’u mau taea’e here, ’a ha’amana’o i te mau parau a tō ’outou Atua ; ’a pure tāmau atu iāna i te ao, ’e ’a ha’amaita’i atu i tōna ra i’oa mo’a i te ru’i. ’Ia ’oa’oa tō ’outou ’ā’au.</div><div class="francais">52 Voici, mes frères bien-aimés, souvenez-vous des paroles de votre Dieu ; priez-le continuellement le jour, et rendez grâces à son saint nom la nuit. Que votre cœur se réjouisse.</div></div><div class="verse-container"><div class="tahitien">53 ’E inaha, ’auē ho’i te rahi o te mau fafaura’a a te Fatu ra ē, e ’auē ho’i te rahi o tōna mau aroha rahi i te mau tamari’i a te ta’ata nei ē ; ’e nō tōna mana rahi, ’e tōna maita’i ’e te aroha, ’ua fafau mai ’oia ē, ’aita tō tātou hua’ai e ha’amou-roa-hia i te tino nei ; e fa’aora rā ’oia ia rātou ; ’e i te mau u’i i mua nei e riro mai rātou ’ei ’āma’a parauti’a i roto i te ’utuāfare o ’Īserā’ela.</div><div class="francais">53 Et voici, comme elles sont grandes les alliances du Seigneur, et comme elle est grande sa condescendance envers les enfants des hommes ! Et à cause de sa grandeur, et de sa grâce, et de sa miséricorde, il nous promis que notre postérité ne sera pas totalement détruite selon la chair, mais qu’il la préservera ; et dans des générations futures, elle deviendra une branche juste pour la maison d’Israël.</div></div><div class="verse-container"><div class="tahitien">54 ’E i teienei, e tō’u mau taea’e, ’ua hina’aro vau ’ia parau atu ā ia ’outou i teie nei ; ananahi rā e fa’a’ite atu vau ia ’outou i te toe’a o tā’u ra mau parau. ’Āmene.</div><div class="francais">54 Et maintenant, mes frères, je voudrais vous parler davantage, mais demain je vous annoncerai le reste de mes paroles. Amen.</div></div>
    <div class="verse-container introduction"><div class="tahitien">Tē fa’ata’a ra Iakoba ē, e fa’asātauro te mau ’āti Iuda i tō rātou Atua—E ha’apurarahia rātou ē tae roa i te tau e ha’amata ai rātou i te ti’aturi iāna—E riro te fenua Amerika ’ei fenua ti’amā ’e ’aita roa e ari’i e fa’atere i te reira—’A fa’ahau ia ’outou iho i te Atua ’e ’ia fāri’i i te fa’aorara’a nā roto i tōna maita’i. Fātata 559–545H.M.</div><div class="francais">Jacob explique que les Juifs crucifieront leur Dieu — Ils seront dispersés jusqu’à ce qu’ils commencent à croire en lui — L’Amérique sera une terre de liberté où aucun roi ne régnera — Réconciliez-vous avec Dieu et obtenez le salut par sa grâce. Vers 559–545 av. J.-C.</div></div>
    <p>
        <a href="chapter_2_8.html">Chapitre précédent</a> | 
        <a href="chapter_2_10.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
