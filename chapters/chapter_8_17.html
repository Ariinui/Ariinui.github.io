
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 17</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 17</h2>
    <div class="verse-container"><div class="tahitien">15 ’A ha’api’i atu ia rātou ē, e tae mai te fa’aorara’a nā roto mai i te Mesia i te Fatu, ’o te Metua mure ’ore mau ho’i ’oia. ’Āmene.</div><div class="francais">15 Enseignez-leur que la rédemption vient par le Christ, le Seigneur, qui est le Père éternel même. Amen.</div></div>
    <div class="verse-container"><div class="tahitien">1 ’E i teienei, i muri a’era, ’ia fa’aoti a’era Abinadi i teie nei mau parau, ’ua fa’aue atu ra te ari’i i te mau tahu’a ’ia hōpoi ’ē atu iāna ’e ’ia taparahi ha’apohe iāna.</div><div class="francais">1 Et alors, il arriva que lorsqu’Abinadi eut fini de dire ces paroles, le roi commanda aux prêtres de l’emmener et de le faire mettre à mort.</div></div><div class="verse-container"><div class="tahitien">2 Tē pārahi ra rā te tahi i rotopū ia rātou ’o Alama tōna i’oa, ’e e hua’ai ato’a ho’i ’oia nō Nephi. ’E e ta’ata ’āpī ’oia, ’e ’ua ti’aturi ’oia i te mau parau tā Abinadi i parau, ’e ’ua ’ite ato’a ho’i ’oia i te mau ’ohipa ’ī’ino ’o tā Abinadi i parau ra nō ni’a ia rātou ; nō reira ’ua ha’amata ’oia i te tāparu atu i te ari’i ’eiaha ’oia e riri ia Abinadi, ’ia tu’u atu rā iāna ’ia haere ma te hau.</div><div class="francais">2 Mais il en avait un parmi eux, dont le nom était Alma, lui aussi descendant de Néphi. Et c’était un jeune homme, et il crut aux paroles qu’Abinadi avait dites, car il connaissait l’iniquité dont Abinadi avait témoigné contre eux ; c’est pourquoi il commença à supplier le roi de ne pas être en colère contre Abinadi, mais de le laisser partir en paix.</div></div><div class="verse-container"><div class="tahitien">3 ’Āre’a rā ’ua rahi roa atu tō te ari’i riri, ’e ’ua fa’aue atu ra ’oia ia ti’avaruhia Alama i rāpae mai rotopū atu ia rātou ra, ’e ’ua tono atu ’oia i tōna mau tāvini ia ’au’au ’e ’ia taparahi iāna.</div><div class="francais">3 Mais le roi en fut encore plus furieux, et il fit chasser Alma de parmi eux, et envoya ses serviteurs après lui pour le tuer.</div></div><div class="verse-container"><div class="tahitien">4 ’Āre’a rā ’ua horo ’ē atu ra ’oia mai mua atu ia rātou, ’e tāpuni ihora, ’e ’aita ’oia i ’itea ia rātou. ’E ’a tāpuni ai ’oia e rave rahi mahana, ’ua pāpa’i ’oia i te mau parau ato’a tā Abinadi i parau.</div><div class="francais">4 Mais il s’enfuit devant eux et se cacha, de sorte qu’ils ne le trouvèrent pas. Et, dissimulé pendant de nombreux jours, il écrivit toutes les paroles qu’Abinadi avait dites.</div></div><div class="verse-container"><div class="tahitien">5 ’E i muri a’era, ’ua fa’aue atu ra te ari’i ia ha’a’ati tōna mau tīa’i fa’ehau ia Abinadi ’e ’ia haru mai iāna ; ’e ’ua ru’uru’u ihora rātou iāna ’e ’ua huri atu ra iāna i roto i te fare tāpe’ara’a.</div><div class="francais">5 Et il arriva que le roi fit entourer et emmener Abinadi par ses gardes ; et ils le lièrent et le jetèrent en prison.</div></div><div class="verse-container"><div class="tahitien">6 ’E ’ia ma’iri e toru mahana nō tōna ’āpo’ora’a ’e tōna mau tahu’a, ’ua fa’aue atu ra ’oia ’ia hōpoi-fa’ahou-hia mai ’oia i mua iāna.</div><div class="francais">6 Et après trois jours, ayant tenu conseil avec ses prêtres, il le fit de nouveau amener devant lui.</div></div><div class="verse-container"><div class="tahitien">7 ’E ’ua parau atu ra ’oia iāna : E Abinadi, ’ua ’ite mātou i te tahi fa’ahapara’a ia ’oe, ’e ’ua tano roa ho’i ia ’oe te pohe.</div><div class="francais">7 Et il lui dit : Abinadi, nous avons trouvé une accusation contre toi, et tu mérites la mort.</div></div><div class="verse-container"><div class="tahitien">8 I parau na ho’i ’oe ē, e tae mai te Atua iho i rotopū i te mau tamari’i a te ta’ata nei ; e i teienei, nō te reira e taparahihia ’oe, maori rā ’ia fa’a’ore ’oe i te mau parau ’ino tā ’oe i parau mai nō ni’a iā’u ’e i tō’u ra mau ta’ata.</div><div class="francais">8 Car tu as dit que Dieu lui-même descendrait parmi les enfants des hommes ; or, pour cette raison, tu seras mis à mort, à moins que tu ne rétractes tout ce que tu as dit de mal de moi et de mon peuple.</div></div><div class="verse-container"><div class="tahitien">9 I teienei ’ua parau mai ra Abinadi iāna : Tē parau atu nei au ia ’oe na, e’ita roa vau e fa’a’ore i te mau parau tā’u i parau atu ia ’oe na nō ni’a i teie nei feiā, nō te mea e parau mau roa te reira ; ’e ’ia ’ite ’oe ē, e parau mau ïa, ’ua fa’ati’a ïa vau iā’u iho ’ia ma’iri i roto i tō rima na.</div><div class="francais">9 Alors Abinadi lui dit : Je te le dis, je ne rétracterai pas les paroles que je t’ai dites concernant ce peuple, car elles sont vraies ; et pour que tu saches qu’elles sont certaines, j’ai souffert de tomber entre tes mains.</div></div><div class="verse-container"><div class="tahitien">10 ’Oia ïa, e fa’a’oroma’i au ē tae noa atu i te pohera’a, e ’ore roa rā vau e fa’a’ore i tā’u ra mau parau, ’e e riro ho’i te reira ’ei fa’a’itera’a pāpū ia ’oe na. ’E ’ia taparahi mai ’outou iā’u nei, ’ua ha’amani’i ïa ’outou i te toto o te ta’ata hara ’ore, ’e e riro ato’a te reira ’ei fa’a’itera’a pāpū ia ’outou i te mahana hope’a ra.</div><div class="francais">10 Oui, et je souffrirai jusqu’à la mort, et je ne rétracterai pas mes paroles, et elles resteront comme témoignage contre toi. Et si tu me tues, tu verseras le sang innocent, et cela restera aussi comme témoignage contre toi au dernier jour.</div></div><div class="verse-container"><div class="tahitien">11 ’E i teienei ’ua fātata roa te ari’i ra ’o Noa i te tu’u atu iāna, nō te mea ’ua mata’u ’oia i tāna ra parau ; ’e ’ua mata’u ho’i ’oia ’o te tae mai te mau ha’avāra’a a te Atua i ni’a iho iāna.</div><div class="francais">11 Et maintenant, le roi Noé était sur le point de le libérer, car il craignait sa parole ; car il craignait que les jugements de Dieu ne s’abattissent sur lui.</div></div><div class="verse-container"><div class="tahitien">12 ’Āre’a rā ’ua fa’ateitei ihora te mau tahu’a i tō rātou reo nō te fa’ahapa iāna, ’e ’ua ha’amata ihora i te pari iāna, i te nā-’ō-ra’a mai ē : ’Ua fa’a’ino ’oia i te ari’i. Nō reira ’ua tupu ihora te riri o te ari’i iāna ra, ’e ’ua tu’u atu ra ’oia iāna ’ia taparahihia.</div><div class="francais">12 Mais les prêtres élevèrent la voix contre lui et commencèrent à l’accuser, disant : Il insulté le roi. C’est pourquoi le roi fut excité à la colère contre lui, et il le livra pour qu’on le tuât.</div></div><div class="verse-container"><div class="tahitien">13 ’E i muri a’era, ’ua rave ihora rātou iāna, ’e ’ua ha’amāuiui ihora i tōna ’iri i te mau vahie ’ama, ’oia ïa ē tae noa atu i te pohera’a.</div><div class="francais">13 Et il arriva qu’ils le prirent et le lièrent, et lui flagellèrent la peau à l’aide de fagots, oui, jusqu’à la mort.</div></div><div class="verse-container"><div class="tahitien">14 ’E ’ia pa’apa’a a’era ’oia i te auahi, ’ua ti’aoro atu ra ’oia ia rātou, nā ’ō atu ra :</div><div class="francais">14 Et alors, lorsque les flammes commencèrent à le lécher, il leur cria, disant :</div></div><div class="verse-container"><div class="tahitien">15 Inaha, mai tā ’outou e rave mai iā’u nei, e nā reira ato’a tō ’outou hua’ai i te hāmani ’ino i te mau ta’ata e rave rahi, ’oia ho’i nā roto i te māuiui pohe i te auahi ; e nā-reira-hia rātou nō te mea ’ua ti’aturi rātou i te fa’aorara’a a te Fatu tō rātou Atua.</div><div class="francais">15 Voici, de même que vous me l’avez fait, de même il arrivera que votre postérité fera subir à beaucoup les souffrances que je subis, les souffrances de la mort par le feu ; et cela parce qu’ils croient au salut du Seigneur, leur Dieu.</div></div><div class="verse-container"><div class="tahitien">16 ’E a muri a’era, e riro ato’a ’outou i te ha’amāuiuihia i te mau huru ma’i ato’a nō tā ’outou mau ’ohipa ’ī’ino.</div><div class="francais">16 Et il arrivera que vous serez affligés de toutes sortes de maladies, à cause de vos iniquités.</div></div><div class="verse-container"><div class="tahitien">17 ’Oia ïa, e tā’irihia ’outou i terā rima ’e i terā rima, ’e e ti’avaruhia ’outou ’e e ha’apurarahia ho’i i terā vāhi ’e i terā vāhi, mai te nana māmoe ’ōviri e ha’apurarahia e te mau ’ānimara ’ōviri ’e te taehae ra.</div><div class="francais">17 Oui, et vous serez frappés de toutes parts, et serez chassés et dispersés çà et là, de même qu’un troupeau sauvage est chassé par les bêtes sauvages et féroces.</div></div><div class="verse-container"><div class="tahitien">18 ’E i taua mahana ra e a’ua’uhia ’outou, ’e e haruhia e te rima o tō ’outou mau ’enemi, ’e i reira ’outou e ha’amāuiuihia ai i te māuiui pohe i te auahi, mai iā’u ho’i e ha’āmuiuihia nei.</div><div class="francais">18 Et en ce jour-là, vous serez traqués, et vous serez pris par la main de vos ennemis, et alors vous subirez, comme je les subis, les souffrances de la mort par le feu.</div></div><div class="verse-container"><div class="tahitien">19 E nā reira ho’i te Atua i te fa’atae mai i te tāho’o i ni’a i te mau ta’ata ’o tē ha’amou i tōna ra mau ta’ata. E te Atua, ’a fāri’i mai na i tō’u nei vārua.</div><div class="francais">19 C’est ainsi que Dieu exécute sa vengeance sur ceux qui détruisent son peuple. Ô Dieu, reçois mon âme.</div></div><div class="verse-container"><div class="tahitien">20 ’E i teienei, ’ia oti a’era tā Abinadi paraura’a i teie nei mau parau, ’ua ma’iri ihora ’oia i raro, ’ua pohe roa ho’i ’oia i te auahi ; ’oia ïa, ’ua taparahihia ’oia nō te mea ’aita ’oia i huna i te mau fa’auera’a a te Atua, ’e ’ua riro tōna pohe ’ei tāpa’o fa’a’ite pāpū i te parau mau nō tāna ra mau parau.</div><div class="francais">20 Et alors, lorsqu’il eut dit ces paroles, Abinadi tomba, ayant souffert la mort par le feu ; oui, ayant été mis à mort parce qu’il ne voulait pas nier les commandements de Dieu, ayant scellé la vérité de ses paroles par sa mort.</div></div>
    <div class="verse-container introduction"><div class="tahitien">’Ua poro huna Alama i te ’evanelia—’Ua ha’amāramarama ’oia i te fafaura’a nō te bāpetizora’a ’e ’ua bāpetizo i roto i te mau pape o Moromona—’Ua fa’ati’a ’oia i te ’Ēkālesia a te Mesia ’e ’ua fa’atōro’a i te mau tahu’a—’Ua tauturu rātou ia rātou iho ’e ’ua ha’api’i i te mau ta’ata—’Ua horo ’ē atu Alama ’e tōna mau ta’ata i te ari’i ia Noa i roto i te mēdēbara. Fātata 147–145H.M.</div><div class="francais">Alma prêche secrètement — Il explique l’alliance du baptême et baptise aux eaux de Mormon — Il organise l’Église du Christ et ordonne des prêtres — Ils pourvoient à leurs besoins et instruisent le peuple — Alma et son peuple s’enfuient devant le roi Noé dans le désert. Vers 147–145 av. J.-C.</div></div>
    <p>
        <a href="chapter_8_16.html">Chapitre précédent</a> | 
        <a href="chapter_8_18.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
