
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Moro Chapitre 9</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Moro</h1>
            <h2>Moro Chapitre 9</h2>
            <div class="verse-container"><div class="tahitien">1 E tā’u tamaiti here, tē pāpa’i fa’ahou atu nei au ia ’oe na, ’ia ’ite ’oe ē, tē ora noa nei ā vau ; tē pāpa’i atu nei rā vau i te mea huru ’oto.</div><div class="francais">1 Mon fils bien-aimé, je t’écris de nouveau afin que tu saches que je suis encore vivant ; mais j’écris quelque peu sur ce qui est affligeant.</div></div><div class="verse-container"><div class="tahitien">2 Inaha ho’i, i ’aro iho nei au i te hō’ē ’arora’a rahi ’e te mau ’āti Lamana, ’e ’aita ho’i mātou i upo’oti’a i ni’a ia rātou ; ’e ’ua ma’iri ho’i ’o Arakeanetusa i te ’o’e, ē tae noa atu ho’i ia Lurama ’e Emerona ; ’oia ïa, ’ua pau ato’a tō mātou e rave rahi mau ta’ata maita’i roa.</div><div class="francais">2 Car voici, j’ai eu une furieuse bataille avec les Lamanites, dans laquelle nous n’avons pas vaincu ; et Archéantus est tombé par l’épée, et aussi Luram et Emron ; oui, et nous avons perdu un grand nombre de nos hommes d’élite.</div></div><div class="verse-container"><div class="tahitien">3 ’E i teienei, inaha, e tā’u tamaiti, tē mata’u nei au ’o te ha’amou te mau ’āti Lamana i teie nei feiā ; ’e ’aita ho’i rātou e tātarahapa, ’e tē fa’ati’arepu noa nei ho’i Sātane ia rātou ’ia riri i te tahi ’e i te tahi.</div><div class="francais">3 Et maintenant, voici, mon fils, je crains que les Lamanites ne détruisent ce peuple ; car ils ne se repentent pas, et Satan les excite continuellement à la colère les uns contre les autres.</div></div><div class="verse-container"><div class="tahitien">4 Inaha, tē ha’a tāmau noa nei au i pīha’i iho ia rātou ; ’e ’ia parau atu vau i te parau a te Atua ia rātou ma te ’ū’ana, ’ua rurutaina ïa rātou ’e ’ua riri mai ho’i iā’u nei ; ’e ’ia ’ore au ’ia parau ma te ’ū’ana, ’ua fa’a’eta’eta ïa rātou i tō rātou ’ā’au i mua i te reira ; nō reira, tē mata’u nei au ’o te fa’aea te Vārua o te Fatu i te tūtava ’e ’o rātou.</div><div class="francais">4 Voici, je travaille continuellement avec eux ; et lorsque je dis la parole de Dieu avec rigueur, ils tremblent et sont en colère contre moi ; et lorsque je n’utilise pas de rigueur, ils s’endurcissent le cœur contre elle ; c’est pourquoi, je crains que l’Esprit du Seigneur n’ait cessé de lutter avec eux.</div></div><div class="verse-container"><div class="tahitien">5 Nō tō rātou ho’i riri rahi roa, e au atu ra iā’u ē, ’aita tō rātou e mata’u nō te pohe ; ’e ’ua ’ore ato’a tō rātou aroha te tahi i te tahi ; ’e te hia’ai noa ra rātou i te toto ’e te tāho’o.</div><div class="francais">5 Car ils sont dans une colère si extrême qu’il me semble qu’ils n’ont aucune crainte de la mort ; et ils ont perdu leur amour les uns pour les autres ; et ils ont continuellement soif de sang et de vengeance.</div></div><div class="verse-container"><div class="tahitien">6 ’E i teienei, e tā’u tamaiti here, noa atu ā tō rātou ’eta’eta, ’a rave itoito tāua i te ’ohipa ; inaha ’ia fa’aea tāua i te rave i te ’ohipa, e fa’ahapahia ïa tāua ; tē vai nei ho’i tā tāua ’ohipa nō te rave ’a pārahi ai tāua i roto i te ti’ahapa ’araea nei, ’ia vī te ’enemi nō te mau parauti’a ato’a ia tāua, ’e ’ia roa’a te fa’aeara’a nō tō tāua vārua i te bāsileia o te Atua ra.</div><div class="francais">6 Néanmoins, mon fils bien-aimé, malgré leur endurcissement, travaillons diligemment ; car si nous cessions de travailler, nous tomberions sous la condamnation ; car nous avons un travail à accomplir pendant que nous sommes dans ce tabernacle d’argile, afin de vaincre l’ennemi de toute justice et de donner du repos à notre âme dans le royaume de Dieu.</div></div><div class="verse-container"><div class="tahitien">7 ’E i teienei, tē pāpa’i nei au i te hō’ē parau ri’i nō ni’a i te mau pohe o teie nei mau ta’ata. Mai te au ho’i i te ’ite i roa’a mai iā’u nō ’ō mai ia Amorona ra, inaha, e rave rahi tā te mau ’āti Lamana feiā mau ’āuri, ’o tā rātou i haru mai i te pare nō Seriza ra ; ’e tē vai ra te mau tāne, ’e te mau vahine, ’e te mau tamari’i.</div><div class="francais">7 Et maintenant, j’écris quelque peu sur les souffrances de ce peuple. Car selon la connaissance que j’ai reçue d’Amoron, voici, les Lamanites ont beaucoup de prisonniers, qu’ils ont pris de la tour de Sherrizah ; et il avait des hommes, des femmes et des enfants.</div></div><div class="verse-container"><div class="tahitien">8 ’E te mau tāne a teie mau vahine, ’e te mau metua tāne o teie mau tamari’i, ’ua taparahihia ïa e rātou ; ’e ’ua fa’a’amu rātou i te mau vahine i te ’i’o o tā rātou mau tāne, ’e te mau tamari’i i te ’i’o o tō rātou mau metua tāne ; ’e ’aita rea e pape tā rātou i hōro’a atu ia rātou.</div><div class="francais">8 Et ils ont tué les maris et pères de ces femmes et de ces enfants ; et ils font manger la chair de leurs maris aux femmes et la chair de leurs pères aux enfants ; et ils ne leur donnent pas d’eau, si ce n’est un peu.</div></div><div class="verse-container"><div class="tahitien">9 ’E noa atu ā teie mau ’ohipa ’ino rahi a te mau ’āti Lamana, ’aita ïa te reira i hau atu i tā tō tātou mau ta’ata i Morianetuma ra. Inaha ho’i, e rave rahi tamāhine a te mau ’āti Lamana tā rātou i rave atu ’ei feiā mau ’āuri ; ’e i muri iho i tō rātou fa’a’erera’a i te mea faufa’a rahi roa atu i roto i te mau mea ato’a, ’oia ho’i, te vi’ivi’i ’ore ’e te orara’a mā—</div><div class="francais">9 Et malgré cette grande abomination des Lamanites, elle ne dépasse pas celle de notre peuple à Moriantum. Car voici, ils ont fait prisonnières beaucoup de filles des Lamanites ; et après leur avoir ravi ce qu’elles avaient de plus cher et de plus précieux, la chasteté et la vertu —</div></div><div class="verse-container"><div class="tahitien">10 ’E i muri iho i tō rātou ravera’a i teie mau mea, ’ua taparahi rātou i teie mau tamāhine ma te ’ino rahi, ma te ha’amāmae i tō rātou mau tino ē tae noa atu ’ua pohe roa ; ’e i muri iho i tō rātou ravera’a i te reira, ’ua ’amu rātou i tō rātou ’i’o mai te au i te mau ’ānimara ’ōviri, nō te ’eta’eta o tō rātou ’ā’au ; ’e ’ua rave rātou i te reira ’ei fa’a’itera’a i tō rātou mata’u ’ore.</div><div class="francais">10 et après avoir fait cela, ils les ont assassinées d’une manière extrêmement cruelle, torturant leur corps jusqu’à la mort ; et après avoir fait cela, ils dévorent leur chair comme des bêtes sauvages à cause de l’endurcissement de leur cœur ; et ils le font en signe de bravoure.</div></div><div class="verse-container"><div class="tahitien">11 E tā’u tamaiti here ē, e nāhea ho’i te feiā mai teie te huru, ’o tē vai ’ētene noa—</div><div class="francais">11 Ô mon fils bien-aimé, comment se peut-il qu’un tel peuple, qui est sans civilisation —</div></div><div class="verse-container"><div class="tahitien">12 (’E e mea iti roa ho’i te matahiti i ma’iri a’enei, ’ua riro rātou ’ei feiā māramarama ’e te au maita’i)</div><div class="francais">12 (il n’y qu’un petit nombre d’années qui sont passées, et ils étaient un peuple civilisé et agréable) —</div></div><div class="verse-container"><div class="tahitien">13 ’Āre’a rā, e tā’u tamaiti ē, e nāhea ho’i te feiā mai teie te huru, tei roto tō rātou ’oa’oa i te mau ’ohipa vi’ivi’i rahi—</div><div class="francais">13 mais ô mon fils, comment un tel peuple, qui met ses délices dans tant d’abominations,</div></div><div class="verse-container"><div class="tahitien">14 Nāhea ho’i e ti’a ai ia tātou ’ia mana’o ē, e tāpe’a te Atua i tōna rima ha’avā ia tātou ?</div><div class="francais">14 comment pouvons-nous attendre de Dieu qu’il arrête sa main en jugement contre nous ?</div></div><div class="verse-container"><div class="tahitien">15 Inaha, tē pi’i noa nei tō’u ’ā’au ē : E ’ati tō teie nei feiā. ’A haere mai ma te fa’atae mai i te ha’avāra’a, e te Atua, ’e ’a huna i tā rātou mau hara, ’e te mau ’ohipa ’ī’ino, ’e te mau ’ohipa vi’ivi’i i mua i tō ’oe nā aro !</div><div class="francais">15 Voici, mon cœur s’écrie : Malheur à ce peuple ! Sors en jugement, ô Dieu, et cache leurs péchés, et leur méchanceté, et leurs abominations de devant ta face !</div></div><div class="verse-container"><div class="tahitien">16 ’E teie fa’ahou ā, e tā’u tamaiti, tē vai nei e rave rahi vahine ’ivi ’e tā rātou mau tamāhine ’o tē fa’aea nei i Seriza ; e taua tufa’a mā’a ra ’aore i ’āfa’ihia atu e te mau ’āti Lamana ra, inaha, ’ua ’āfa’ihia atu ïa e te nu’u fa’ehau o Zenephi ra ; ’e ’ua vaiihohia rātou ’ia ’ōvere haere nō te ’imi i te mā’a ; ’e ’ua matapōirihia te mau vahine rū’au e rave rahi nā te pae ’ē’a ’e ’ua pohe roa.</div><div class="francais">16 Et en outre, mon fils, il a beaucoup de veuves et leurs filles qui restent à Sherrizah ; et cette partie des provisions que les Lamanites n’ont pas emportée, voici, l’armée de Zénéphi l’a emportée, et elle les laissées errer là où elles peuvent pour trouver de la nourriture ; et beaucoup de vieilles femmes s’évanouissent en chemin et meurent.</div></div><div class="verse-container"><div class="tahitien">17 ’E te nu’u fa’ehau iā’u nei ra e mea paruparu ïa ; ’e te mau nu’u fa’ehau o te mau ’āti Lamana ra tei rōpū ïa ia Seriza ’e iā’u nei ; ’e te mau ta’ata e rave rahi tei horo atu i roto i te nu’u fa’ehau a Aarona ra, ’ua pohe ïa rātou i te hāmani-’ino-ra’a ’ōviri a te mau ’āti Lamana.</div><div class="francais">17 Et l’armée qui est avec moi est faible ; et les armées des Lamanites sont entre Sherrizah et moi ; et tous ceux qui ont fui vers l’armée d’Aaron sont tombés victimes de leur affreuse brutalité.</div></div><div class="verse-container"><div class="tahitien">18 ’Auē ho’i te ’ino rahi o tō’u nei mau ta’ata ē ! ’Aita tō rātou e fa’anahora’a ’e ’aita ato’a e aroha. Inaha, e ta’ata noa vau, ’e e pūai ta’ata noa ho’i tō’u nei, ’e ’aita roa ho’i e ti’a iā’u ’ia tu’u atu i tā’u mau fa’auera’a.</div><div class="francais">18 Oh ! la dépravation de mon peuple ! Ils sont sans ordre et sans miséricorde. Voici, je ne suis qu’un homme, et je n’ai que la force d’un homme, et je ne peux plus faire respecter mes commandements.</div></div><div class="verse-container"><div class="tahitien">19 ’E ’ua pūai roa rātou i roto i tā rātou ’ohipa pi’o ; ’e ’ua riro rātou ’ei feiā ’ōviri, ’e ’aita rātou e fa’aherehere i te ta’ata, ’aita i te feiā rū’au, ’aita ato’a i te feiā ’āpī ; ’e ’ua ’oa’oa rātou ’ia rave i te mau mea ato’a, maori rā i te mea maita’i ; ’e te ’ati i fāri’ihia e tā mātou mau vahine ’e tā mātou mau tamari’i i ni’a i te tā’āto’ara’a nō teie nei fenua, ’ua hau roa ïa i te mau mea ato’a ra ; ’oia ïa, ’aita roa e ti’a i te vaha ’ia fa’a’ite, ’aita ato’a e ti’a ’ia pāpa’ihia.</div><div class="francais">19 Et ils sont devenus forts dans leur perversion ; et ils sont aussi brutaux les uns que les autres, n’épargnant personne, ni jeunes ni vieux ; et ils mettent leurs délices dans tout sauf dans ce qui est bon ; et les souffrances de nos femmes et de nos enfants sur toute la surface de ce pays dépassent tout ; oui, la langue ne peut les raconter, et elles ne peuvent pas non plus être écrites.</div></div><div class="verse-container"><div class="tahitien">20 ’E i teienei, e tā’u tamaiti, ’aita vau i hina’aro ’ia fa’ahiti fa’ahou i teie huru ’ohipa ’ino rahi. Inaha, ’ua ’ite ’oe i te ’ohipa ’ī’ino a teie nei feiā ; ’ua ’ite ho’i ’oe ē, ’aore a rātou e parauti’a, ’aita ato’a e mana’o aroha ; ’e ’ua hau atu tā rātou ’ohipa ’ī’ino i tā te mau ’āti Lamana ra.</div><div class="francais">20 Et maintenant, mon fils, je ne m’attarde plus sur cet horrible tableau. Voici, tu connais la méchanceté de ce peuple ; tu sais qu’il est sans principes et qu’il perdu toute sensibilité ; et sa méchanceté surpasse celle des Lamanites.</div></div><div class="verse-container"><div class="tahitien">21 Inaha, e tā’u tamaiti, e’ita e ti’a iā’u ’ia parau fa’ahiahia ia rātou i mua i te Atua, ’o te tā’iri mai ’oia iā’u nei.</div><div class="francais">21 Voici, mon fils, je ne peux pas le recommander à Dieu, de peur qu’il ne me frappe.</div></div><div class="verse-container"><div class="tahitien">22 Inaha rā, e tā’u tamaiti, tē parau fa’ahiahia nei au ia ’oe i mua i te Atua, ’e tē ti’aturi nei au i te Mesia ē, e fa’aorahia ’oe ; ’e tē pure nei au i te Atua ’ia fa’aherehere ’oia ia ’oe, ’ia ’ite ’oe i te fāriura’a mai o tōna ra mau ta’ata iāna ra, ’e ’aore rā i te tā’āto’ara’a nō tō rātou ha’amoura’a ; inaha ’ua ’ite ho’i au ē, e pohe rātou ’ia ’ore rātou ’ia tātarahapa ’e ’ia fāriu mai iāna.</div><div class="francais">22 Mais voici, mon fils, je te recommande à Dieu, et j’ai l’assurance dans le Christ que tu seras sauvé ; et je prie Dieu qu’il t’épargne la vie pour que tu sois témoin du retour de son peuple à lui, ou de sa destruction totale ; car je sais qu’il périra à moins qu’il ne se repente et ne retourne à lui.</div></div><div class="verse-container"><div class="tahitien">23 ’E ’ia pohe rātou ra, e riro ïa mai tō te mau ’āti Iareda ra te huru, nō te hina’aro ’eta’eta o tō rātou ’ā’au, ’e te tītaura’a ’ia ha’amani’i i te toto ’e ’ia tāho’o.</div><div class="francais">23 Et s’ils périssent, ce sera comme les Jarédites, à cause de l’obstination de leur cœur à chercher le sang et la vengeance .</div></div><div class="verse-container"><div class="tahitien">24 ’E mai te mea e pohe rātou ra, tē ’ite nei tāua ē, e rave rahi tō tāua mau taea’e i tāiva ’ē atu nō te ’āmui atu i te mau ’āti Lamana, ’e e rave rahi fa’ahou ā te tāiva ’ē atu nō te ’āmui atu ia rātou ra ; nō reira, ’a pāpa’i ’oe i te tahi mau parau ri’i, mai te mea e ora noa ’oe ’e e pohe au ma te ’ite ’ore atu ia ’oe ; ’āre’a rā tē ti’aturi nei au ē, e ’ite vave au ia ’oe na ; ’e tei iā’u nei te tahi mau pāpa’a parau mo’a ’o tā’u e hina’aro ’ia hōro’a atu ia ’oe na.</div><div class="francais">24 Et s’ils périssent, nous savons que beaucoup de nos frères sont passés aux Lamanites, et qu’un nombre plus grand encore passera aussi à eux ; c’est pourquoi, écris quelque peu, un petit nombre de choses, si tu es épargné et si je péris et ne te vois pas ; mais j’ai l’assurance que je pourrai te voir bientôt, car j’ai des annales sacrées que je voudrais te remettre .</div></div><div class="verse-container"><div class="tahitien">25 E tā’u tamaiti, ’a ha’apa’o maita’i i tā te Mesia ra ; ’e ’eiaha e vaiiho i te mau mea tā’u i pāpa’i atu ’ia fa’atupu i tō ’oe ’oto, nō te ’ume ia ’oe i raro i te pohe ; ’ia fa’ateitei rā te Mesia ia ’oe i ni’a, ’e ’ia vai noa te mana’ona’ora’a i tōna mau mamae, ’e tōna pohera’a, ’e tāna fa’a’itera’a mai i tōna tino i tō tātou mau metua, ’e tōna aroha ’e te fa’a’oroma’ira’a roa, ’e te ti’aturira’a i tōna hanahana ’e te ora mure ’ore, i roto i tō ’oe ferurira’a ē a muri noa atu.</div><div class="francais">25 Mon fils, sois fidèle dans le Christ ; et que les choses que j’ai écrites ne te causent pas de peine, pour t’accabler jusqu’à la mort ; mais que le Christ te console, et que ses souffrances et sa mort, et son corps montré à nos pères, et sa miséricorde et sa longanimité, et l’espérance de sa gloire et de la vie éternelle demeurent à jamais dans ton esprit .</div></div><div class="verse-container"><div class="tahitien">26 ’Ei ia ’oe ho’i te maita’i o te Atua te Metua, ’e tei roto ho’i tōna ra terōno i te mau ra’i teitei, ’ei ia ’oe ato’a ho’i te maita’i o tō tātou Fatu ra ’o Iesu Mesia, ’o tē pārahi nei i te rima ’atau o tōna ra mana, ē tae noa atu ’ua auraro te mau mea ato’a iāna, ’ei ia ’oe te reira i te vaira’a ē a muri noa atu. ’Āmene.</div><div class="francais">26 Et que la grâce de Dieu le Père, dont le trône est haut dans les cieux, et de notre Seigneur Jésus-Christ, qui est assis à la droite de sa puissance, jusqu’à ce que tout lui soit assujetti, soit et demeure avec toi à jamais. Amen.</div></div>
            <div class="verse-container introduction"><div class="tahitien">Te ’episetole piti a Moromona i tāna ra tamaiti ia Moroni.</div><div class="francais">On obtient le témoignage du Livre de Mormon par le pouvoir du Saint-Esprit — Les dons de l’Esprit sont dispensés aux fidèles — La foi est toujours accompagnée des dons spirituels — Les paroles de Moroni parlent de la poussière — Venez au Christ, soyez rendus parfaits en lui et sanctifiez votre âme. Vers 421 apr. J.-C.</div></div>
            <nav class="chapter-nav">
                <a href="chapter_15_8.html">Chapitre précédent</a> | 
                <a href="chapter_15_10.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
