
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 15</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 15</h2>
    <div class="verse-container"><div class="tahitien">1 ’E i teienei, ’ua parau atu Abinadi ia rātou : ’Ua hina’aro vau ’ia ’ite ’outou ē, e haere mai te Atua iho i raro nei i rotopū i te mau tamari’i a te ta’ata nei, ’e e fa’aora ’oia i tōna ra mau ta’ata.</div><div class="francais">1 Et alors, Abinadi leur dit : Je voudrais que vous compreniez que Dieu lui-même descendra parmi les enfants des hommes et rachètera son peuple.</div></div><div class="verse-container"><div class="tahitien">2 ’E nō tōna pārahira’a i roto i te tino nei, e parauhia ai ’oia te Tamaiti a te Atua, ’e ’ua auraro ’oia i te tino nei i te hina’aro o te Metua ; ’e ’ua riro ’oia te Metua ’e te Tamaiti ato’a ho’i—</div><div class="francais">2 Et parce qu’il demeure dans la chair, il sera appelé le Fils de Dieu, et, ayant soumis la chair à la volonté du Père, étant le Père et le Fils —</div></div><div class="verse-container"><div class="tahitien">3 Te Metua, nō te mea ’ua tōhia ’oia e te mana o te Atua ; ’e te Tamaiti, nō te tino ’i’o ; e mea nā reira ’oia i te rirora’a ’ei Metua ’e ’ei Tamaiti—</div><div class="francais">3 Le Père, parce qu’il fut conçu par le pouvoir de Dieu, et le Fils à cause de la chair, devenant ainsi le Père et le Fils —</div></div><div class="verse-container"><div class="tahitien">4 ’E ’ua riro rāua ’ei hō’ē ā Atua, ’oia ïa, te Metua mure ’ore mau nō te ra’i ’e te fenua.</div><div class="francais">4 Et ils sont un seul Dieu, oui, le Père éternel même du ciel et de la terre.</div></div><div class="verse-container"><div class="tahitien">5 ’E nō reira ’ua auraro te tino i te Vārua, ’oia ho’i te Tamaiti i te Metua, e hō’ē ā ïa Atua, ’e e ro’ohia ’oia i te fa’ahema, ’e ’aita roa ’oia e auraro i te fa’ahema, e vaiiho rā ’oia iāna iho ’ia tāhitohitohia, ’e ’ia papa’ihia, ’e ’ia ti’avaruhia i rāpae, ’e ’ia hunahia e tōna ihora mau ta’ata.</div><div class="francais">5 Et ainsi, la chair devenant assujettie à l’Esprit, ou le Fils au Père, étant un seul Dieu, souffre la tentation, et ne cède pas à la tentation, mais souffre que son peuple se moque de lui, et le flagelle, et le chasse, et le renie .</div></div><div class="verse-container"><div class="tahitien">6 ’E ’ia hope ana’e te reira, ’e i muri a’e ho’i i te ravera’a i te mau semeio mana e rave rahi i rotopū i te mau tamari’i a te ta’ata nei, e arata’ihia ’oia, ’oia ïa, mai tā Isaia i parau mai ra, mai te māmoe e māmū i mua i te aro o te feiā e paoti i tōna huruhuru, ’aita rā tōna vaha i hāmama noa atu.</div><div class="francais">6 Et après tout cela, après avoir accompli beaucoup de grands miracles parmi les enfants des hommes, il sera mené, oui, comme Ésaïe l’a dit, comme une brebis est muette devant ceux qui la tondent, de même il n’a pas ouvert la bouche.</div></div><div class="verse-container"><div class="tahitien">7 ’Oia ïa, e nā reira ’oia i te arata’ihia, ’e i te fa’asātaurohia, ’e i te taparahihia, i auraro ho’i te tino ē tae noa atu i te pohe, ’e ’ua horomi’ihia te hina’aro o te Tamaiti i te hina’aro o te Metua.</div><div class="francais">7 Oui, de même il sera mené, crucifié, et mis à mort, la chair devenant assujettie à la mort, la volonté du Fils étant engloutie dans la volonté du Père.</div></div><div class="verse-container"><div class="tahitien">8 ’E e nā reira te Atua i te ha’amotu i te mau tā’amu nō te pohe, i roa’a ho’i iāna te rē i te pohe ; ’e ’ua roa’a tō te Tamaiti mana ’ia ti’a iāna ’ia riro ’ei ārai nō te mau tamari’i a te ta’ata nei—</div><div class="francais">8 Et ainsi Dieu rompt les liens de la mort, ayant acquis la victoire sur la mort, donnant au Fils le pouvoir d’intercéder pour les enfants des hommes —</div></div><div class="verse-container"><div class="tahitien">9 ’Ua haere ’oia i ni’a i te ra’i ; ’e tei roto iāna te aroha ; ’ua ’ī ’oia i te aroha i te mau tamari’i a te ta’ata nei ; tē ti’a ra ’oia i rōpū ia rātou ’e te parauti’a ; ’ua motu iāna te mau tā’amu nō te pohe ; ’ua rave i ni’a iāna iho i tā rātou mau ’ohipa ’ī’ino ’e tā rātou mau hara, ’e ’ua fa’aora ia rātou ’e ’ua ha’amāha i te tītaura’a a te parauti’a.</div><div class="francais">9 Étant monté au ciel, ayant les entrailles de la miséricorde, étant rempli de compassion envers les enfants des hommes, se tenant entre eux et la justice, ayant rompu les liens de la mort, prenant sur lui leur iniquité et leurs transgressions, les ayant rachetés et ayant satisfait aux exigences de la justice.</div></div><div class="verse-container"><div class="tahitien">10 ’E i teienei, tē parau atu nei au ia ’outou, nā vai e paraparau mai nō ni’a i tōna u’i ? Inaha, tē parau atu nei au ia ’outou, ’ia fa’arirohia ra ’oia ’ei tāra’ehara, e ’ite ’oia i tōna hua’ai. ’E i teienei, e aha tā ’outou e parau mai ? ’E ’o vai tē riro ’ei hua’ai nōna ?</div><div class="francais">10 Et maintenant, je vous le dis, sa postérité, qui la dépeindra ? Voici, je vous dis que lorsque son âme aura été donnée en offrande pour le péché, il verra sa postérité . Et maintenant que dites-vous ? Et qui sera sa postérité ?</div></div><div class="verse-container"><div class="tahitien">11 Inaha, tē parau atu nei au ia ’outou, ’o tei fa’aro’o i te mau parau tā te mau peropheta, ’oia ïa, tā te mau peropheta ato’a i tohu mai nō ni’a i te taera’a mai o te Fatu—tē parau atu nei au ia ’outou, ’o te ta’ata ato’a i fa’aro’o i tā rātou ra mau parau, ’e tei ti’aturi ē, e fa’aora te Fatu i tōna ra mau ta’ata, ’e tei hi’o i mua i taua mahana ra nō te ha’amatarara’a i tā rātou ra mau hara, tē parau atu nei au ia ’outou ē, ’o tōna hua’ai ïa teie, ’oia ho’i, e feiā ’āi’a rātou i te bāsileia o te Atua.</div><div class="francais">11 Voici, je vous dis que quiconque entendu les paroles des prophètes, oui, de tous les saints prophètes qui ont prophétisé concernant la venue du Seigneur — je vous dis que tous ceux qui ont écouté leurs paroles, et cru que le Seigneur rachèterait son peuple, et ont espéré ce jour où ils auraient le pardon de leurs péchés, je vous dis que ceux-là sont sa postérité, ou les héritiers du royaume de Dieu.</div></div><div class="verse-container"><div class="tahitien">12 ’O te feiā ïa nā rātou te mau hara tāna i amo ; ’o te feiā ïa nō rātou i pohe ai ’oia, nō te fa’aora ia rātou i tā rātou mau hara. ’E i teienei, e ’ere ānei rātou i te hua’ai nōna ?</div><div class="francais">12 Car ce sont ceux dont il porté les péchés ; ce sont ceux pour qui il est mort, pour les racheter de leurs transgressions. Et alors, ne sont-ils pas sa postérité ?</div></div><div class="verse-container"><div class="tahitien">13 ’Oia ïa, e ’ere ānei te mau peropheta ato’a ; rātou tāta’itahi tei hāmama i tō rātou vaha nō te tohu, ’o tei ’ore i ’ōfati i te ture ; ’oia ho’i te mau peropheta mo’a ato’a mai te ha’amatara’a mai ā o te ao nei ? Tē parau atu nei au ia ’outou na ē, ’o tōna hua’ai ïa rātou.</div><div class="francais">13 Oui, et les prophètes, tous ceux qui ont ouvert la bouche pour prophétiser, qui ne sont pas tombés en transgression, je veux dire tous les saints prophètes depuis le commencement même du monde, ne le sont-ils pas ? Je vous dis qu’ils sont sa postérité.</div></div><div class="verse-container"><div class="tahitien">14 ’O te feiā ïa teie ’o tei fa’a’ite mai i te parau hau, ’o tei hōpoi mai i te mau parau maita’i nō te maita’i, ’o tei fa’a’ite mai i te parau nō te fa’aorara’a ; ’e ’o tei parau mai ia Ziona : Tē fa’atere ari’i nei tō ’oe Atua !</div><div class="francais">14 Et ce sont ceux qui ont publié la paix, qui ont apporté de bonnes nouvelles, qui ont publié le salut et dit à Sion : Ton Dieu règne !</div></div><div class="verse-container"><div class="tahitien">15 ’E ’auē te nehenehe o tō rātou ’āvae i ni’a i te mau mou’a !</div><div class="francais">15 Et oh ! qu’ils étaient beaux sur les montagnes, leurs pieds !</div></div><div class="verse-container"><div class="tahitien">16 ’E teie fa’ahou, ’auē te nehenehe i ni’a i te mau mou’a te ’āvae o te feiā e fa’a’ite nei i te hau !</div><div class="francais">16 Et encore, qu’ils sont beaux sur les montagnes, les pieds de ceux qui publient encore la paix !</div></div><div class="verse-container"><div class="tahitien">17 ’E teie fa’ahou, ’auē te nehenehe i ni’a i te mau mou’a te ’āvae o te feiā e fa’a’ite nei i te hau a muri nei, ’oia ïa, mai teie nei atu taime ē a muri noa atu !</div><div class="francais">17 Et encore, qu’ils sont beaux sur les montagnes, les pieds de ceux qui, à l’avenir, publieront la paix, oui, à partir de ce moment, dorénavant et à jamais !</div></div><div class="verse-container"><div class="tahitien">18 ’E inaha, tē parau atu nei au ia ’outou, e’ita te reira ana’e. ’E ’auē ho’i te nehenehe i ni’a i te mau mou’a te ’āvae nōna ’o tei hōpoi mai i te mau parau maita’i, ’oia ho’i tei fa’ati’a i te hau, ’oia ïa, ’o te Fatu, ’o tei fa’aora i tōna ra mau ta’ata ; ’oia ïa, ’oia ’o tei hōro’a mai i te fa’aorara’a i tōna ra mau ta’ata.</div><div class="francais">18 Et voici, je vous le dis, ce n’est pas tout, car oh ! qu’ils sont beaux sur les montagnes, les pieds de celui qui apporte de bonnes nouvelles, qui est le fondateur de la paix, oui, le Seigneur, qui racheté son peuple ; oui, lui qui accordé le salut à son peuple ;</div></div><div class="verse-container"><div class="tahitien">19 ’E ’āhiri ho’i ’aita te fa’aorara’a o tāna i rave nō tōna mau ta’ata, ’o tei fa’aineinehia mai te ha’amatara’a mai ā o te ao nei, tē parau atu nei au ia ’outou, ’āhiri ’aita teie, ’ua ha’amouhia te mau ta’ata ato’a.</div><div class="francais">19 car s’il n’y avait pas la rédemption qu’il faite pour son peuple, qui fut préparée dès la fondation du monde, je vous le dis, s’il n’y avait pas cela, toute l’humanité aurait dû périr .</div></div><div class="verse-container"><div class="tahitien">20 Inaha rā, e motu te mau tā’amu nō te pohe, ’e e fa’atere ari’i te Tamaiti, ’e tei iāna te mana i ni’a a’e i te feiā pohe ; nō reira, e fa’atupu ’oia i te ti’afa’ahoura’a o te feiā pohe.</div><div class="francais">20 Mais voici, les liens de la mort seront rompus, et le Fils règne et pouvoir sur les morts ; c’est pourquoi, il réalise la résurrection des morts.</div></div><div class="verse-container"><div class="tahitien">21 ’E tē vai atu ra te hō’ē ti’afa’ahoura’a, ’oia ho’i te ti’afa’ahoura’a mātāmua ; ’oia ïa, te ti’afa’ahoura’a o te feiā ’o tei vai na, ’o tē vai nei, ’e ’o tē vai ra, ē tae roa atu ho’i i te ti’afa’ahoura’a o te Mesia—e nā reira ho’i ’oia i te parauhia.</div><div class="francais">21 Et alors vient une résurrection, une première résurrection ; oui, une résurrection de ceux qui ont été, et qui sont, et qui seront, jusqu’à la résurrection du Christ — car c’est ainsi qu’il sera appelé.</div></div><div class="verse-container"><div class="tahitien">22 ’E i teienei, te ti’afa’ahoura’a o te mau peropheta ato’a, e rātou ato’a tei ti’aturi i tā rātou mau parau, ’oia ho’i rātou ato’a tei ha’apa’o i te mau fa’auera’a a te Atua, e ti’afa’ahou mai ïa rātou i ni’a i te ti’afa’ahoura’a mātāmua ; nō reira, ’o tē ti’afa’ahoura’a mātāmua ïa rātou.</div><div class="francais">22 Et maintenant, la résurrection de tous les prophètes, et de tous ceux qui ont cru en leurs paroles, ou de tous ceux qui ont gardé les commandements de Dieu, aura lieu à la première résurrection ; c’est pourquoi, ils sont la première résurrection.</div></div><div class="verse-container"><div class="tahitien">23 E fa’ati’ahia mai rātou i ni’a nō te pārahi i pīha’i iho i te Atua ’o tei fa’aora mai ia rātou ; nō reira e noa’a ia rātou te ora mure ’ore nā roto i te Mesia, ’o tei hahae i te mau tā’amu nō te pohe.</div><div class="francais">23 Ils sont ressuscités pour demeurer avec Dieu, qui les rachetés ; ainsi ils ont la vie éternelle par le Christ, qui rompu les liens de la mort.</div></div><div class="verse-container"><div class="tahitien">24 ’E ’o te feiā teie tei ia rātou te ti’afa’ahoura’a mātāmua ; ’e ’o rātou teie ’o tei pohe i roto i tō rātou pōiri, hou te taera’a mai o te Mesia, ’e ’aita te fa’aorara’a i fa’a’itehia mai ia rātou. ’E e nā reira te Fatu i te fa’atupu i te rāve’a nō te fa’aora ia rātou ; ’e e ti’a mai rātou i te ti’afa’ahoura’a mātāmua, ’oia ho’i e noa’a ia rātou te ora mure ’ore, ma te fa’aorahia e te Fatu.</div><div class="francais">24 Et ce sont ceux qui ont part à la première résurrection ; et ce sont ceux qui sont morts dans leur ignorance, avant que le Christ ne vienne, sans que le salut ne leur ait été annoncé. Et ainsi, le Seigneur réalise le rétablissement de ceux-ci ; et ils ont part à la première résurrection, ou ont la vie éternelle, étant rachetés par le Seigneur.</div></div><div class="verse-container"><div class="tahitien">25 ’E e fāri’i ato’a te mau tamari’i ri’i i te ora mure ’ore.</div><div class="francais">25 Et les petits enfants ont aussi la vie éternelle.</div></div><div class="verse-container"><div class="tahitien">26 Hi’o rā, ’e ’a mata’u, ’e ’a rurutaina i mua i te Atua ; ’ia rurutaina ho’i ’outou e ti’a ai ; ’e e ’ore ho’i te Fatu e fa’aora ia rātou i tei mārō atu iāna ’e tei pohe i roto i tā rātou mau hara ; ’oia ïa, ’o rātou ato’a tei pohe i roto i tā rātou mau hara mai te ha’amatara’a mai ā o te ao nei, tei ’aro atu i te Atua ma te hina’aro mau ; rātou ato’a tei ’ite i te mau fa’auera’a a te Atua, ’aita rā rātou i ha’apa’o i te reira ; e ’ore roa rātou e ti’afa’ahou mai i te ti’afa’ahoura’a mātāmua.</div><div class="francais">26 Mais voici, craignez, et tremblez devant Dieu, car vous devriez trembler ; car le Seigneur ne rachète aucun de ceux qui se rebellent contre lui et meurent dans leurs péchés ; oui, même tous ceux qui ont péri dans leurs péchés depuis le commencement même du monde, qui se sont volontairement rebellés contre Dieu, qui ont connu les commandements de Dieu et n’ont pas voulu les garder ; ce sont ceux-là qui n’ont aucune part dans la première résurrection.</div></div><div class="verse-container"><div class="tahitien">27 Nō reira, e ’ere ānei i te mea au ’ia rurutaina ’outou ? E ’ore ho’i te fa’aorara’a e tae ia rātou mai te reira te huru ; e ’ore ho’i te Fatu e fa’aora i te ta’ata mai te reira te huru ; ’oia ïa, e ’ore ho’i e ti’a i te Fatu ’ia fa’aora ia rātou ; e ’ore ho’i e ti’a iāna ’ia huna iāna iho ; e ’ore ho’i e ti’a iāna ’ia fa’a’ere i tā te parauti’a ’ia ti’a tāna tītaura’a.</div><div class="francais">27 C’est pourquoi, ne devriez-vous pas trembler ? Car, pour ceux-là, il n’y pas de salut, car le Seigneur ne les pas rachetés ; oui, et le Seigneur ne peut pas non plus les racheter, car il ne peut pas se désavouer, car il ne peut pas dénier la justice lorsqu’elle est dans son droit.</div></div><div class="verse-container"><div class="tahitien">28 ’E i teienei tē parau atu nei au ia ’outou, tē vai ra te taime e fa’a’itehia ai te fa’aorara’a a te Fatu i tō te mau nūna’a ato’a, ’e tō te mau ’ōpū ato’a, ’e tō te mau reo ato’a, ’e i te mau ta’ata ato’a.</div><div class="francais">28 Et maintenant, je vous dis que le temps viendra où le salut du Seigneur sera annoncé à toute nation, famille, langue et peuple.</div></div><div class="verse-container"><div class="tahitien">29 ’Oia ïa, e te Fatu, e fa’ateitei tō ’oe mau fa’ehau i tō rātou reo ; ’e e ’āmui tāhō’ē tō rātou reo i te hīmenera’a ; ’e e ’ite rātou te mata ’e te mata ’ia fa’aho’i mai te Fatu ia Ziona.</div><div class="francais">29 Oui, Seigneur, la voix de tes sentinelles retentit ; elles élèvent la voix, elles poussent ensemble des cris d’allégresse ; car de leurs propres yeux elles voient que le Seigneur ramène Sion.</div></div><div class="verse-container"><div class="tahitien">30 ’Ia puroro noa atu te ’oa’oa, ’a hīmene ’āmui, e te mau vāhi pararī nō Ierusalema ; ’ua ha’amāhanahana ho’i te Fatu i tōna mau ta’ata ; ’e ’ua fa’aora ’oia ia Ierusalema.</div><div class="francais">30 Eclatez ensemble en cris de joie, ruines de Jérusalem ! Car le Seigneur console son peuple, il rachète Jérusalem.</div></div><div class="verse-container"><div class="tahitien">31 ’Ua fa’a’ite mai ho’i te Fatu i tōna rima mo’a i mua i te mata o te mau nūna’a ato’a ; ’e e ’ite tō te mau hope’a ato’a o te fenua nei i te fa’aorara’a a tō tātou Atua.</div><div class="francais">31 Le Seigneur découvre le bras de sa sainteté, aux yeux de toutes les nations ; et toutes les extrémités de la terre verront le salut de notre Dieu.</div></div>
    <div class="verse-container introduction"><div class="tahitien">E fa’aora te Atua i te mau ta’ata i roto i tō rātou huru mo’era’a ’e te hi’ara’a—E vai noa te feiā hina’aro pae tino mai te mea ra ē ’aita e fa’aorara’a—E fa’atupu mai te Mesia i te ti’afa’ahoura’a nō te ora hope ’ore ’e te pohe hope ’ore. Fātata 148H.M.</div><div class="francais">Dieu rachète les hommes de leur état perdu et déchu — Ceux qui sont charnels restent comme s’il n’y avait pas de rédemption — Le Christ réalise une résurrection qui mène à une vie sans fin ou à une damnation sans fin. Vers 148 av. J.-C.</div></div>
    <nav>
        <a href="chapter_8_14.html">Chapitre précédent</a> | 
        <a href="chapter_8_16.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
