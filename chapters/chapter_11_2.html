
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 2</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 2</h2>
    <div class="verse-container"><div class="tahitien">1 ’E i muri a’era, ’ua hope ato’a a’era te iva ’ahuru ’e ma pae o te matahiti, ’e ’ua ha’amata te mau ta’ata i te ha’amo’e i taua mau tāpa’o ra ’e te mau ’ohipa ’ūmerehia tā rātou i fa’aro’o na, ’e ’ua haere iti noa tō rātou māere i te tāpa’o ’e i te ’ohipa ’ūmerehia nō te ra’i mai, ’e nō reira ho’i ’ua ha’amata rātou i te fa’a’eta’eta i tō rātou ’ā’au, ’e i te ha’apōiri i tō rātou mau mana’o, ’e ’aita rātou i ti’aturi fa’ahou i te mau mea ato’a tā rātou i fa’aro’o e i ’ite—</div><div class="francais">1 Et il arriva que la quatre-vingt-quinzième année passa de même, et le peuple commença à oublier les signes et les prodiges qu’il avait entendus, et commença à être de moins en moins étonné devant un signe ou un prodige venu du ciel, de sorte qu’il commença à être dur de cœur et aveugle d’esprit, et commença à ne plus croire à tout ce qu’il avait entendu et vu —</div></div><div class="verse-container"><div class="tahitien">2 ’E ’ua mana’o noa rātou i te tahi mau mea ma’ama’a i roto i tō rātou ’ā’au ē, nā te ta’ata e nā te mana o te diabolo i fa’atupu i te reira, nō te arata’i ’ē ’e nō te faahema i te ’ā’au o te mau ta’ata ; e mea nā reira ho’i Sātane i te haru fa’ahou i te ’ā’au o te mau ta’ata, ’e nō reira ho’i ’ua ha’amatapō ’oia i tō rātou mata ’e ’ua arata’i ’ē ia rātou ’ia ti’aturi ē, e mea ma’ama’a ’e e mea faufa’a ’ore te mau ha’api’ira’a tumu a te Mesia.</div><div class="francais">2 imaginant quelque vaine chose en son cœur, se disant que cela était fait par les hommes et par le pouvoir du diable pour égarer et tromper le cœur du peuple ; et c’est ainsi que Satan prit de nouveau possession du cœur du peuple, de sorte qu’il lui aveugla les yeux et l’entraîna à croire que la doctrine du Christ était quelque chose d’insensé et de vain.</div></div><div class="verse-container"><div class="tahitien">3 ’E i muri a’era, ’ua ha’amata ihora rātou i te tupu rahi i roto i te parauti’a ’ore e i roto i te mau ’ohipa vi’ivi’i ; ’e ’aita rātou i ti’aturi ē, e fa’a’itehia mai ā te tahi mau tāpa’o ’e te mau ’ohipa ’ūmerehia ; ’e ’ua hāhaere noa atu ra Sātane, ma te arata’i ’ē atu i te ’ā’au o te mau ta’ata, e ma te fa’ahema ia rātou ’ia rave i te mau ’ohipa parauti’a ’ore rahi i ni’a i te fenua.</div><div class="francais">3 Et il arriva que le peuple commença à devenir fort dans la méchanceté et les abominations ; et il ne croyait pas qu’il aurait encore des signes ou des prodiges qui seraient donnés ; et Satan allait partout, égarant le cœur du peuple, le tentant et l’amenant à accomplir de grandes méchancetés dans le pays.</div></div><div class="verse-container"><div class="tahitien">4 ’E nō reira ’ua ma’iri te iva ’ahuru ’e ma ono matahiti ; e ’oia ato’a te iva ’ahuru ’e ma hitu matahiti ; e ’oia ato’a te iva ’ahuru ’e ma va’u matahiti ; e ’oia ato’a te iva ’ahuru ’e ma iva matahiti.</div><div class="francais">4 Et ainsi passa la quatre-vingt-seizième année ; et aussi la quatre-vingt-dix-septième année ; et aussi la quatre-vingt-dix-huitième année ; et aussi la quatre-vingt-dix-neuvième année ;</div></div><div class="verse-container"><div class="tahitien">5 ’E ’oia ato’a ’ua ma’iri te hō’ē hānere matahiti mai te mau mahana mai o Mosia, ’oia te ari’i i ni’a i te mau ta’ata o te mau ’āti Nephi.</div><div class="francais">5 et aussi, cent ans étaient passés depuis le temps de Mosiah, qui fut roi du peuple des Néphites.</div></div><div class="verse-container"><div class="tahitien">6 ’E ’ua ma’iri te ono hānere e ma iva matahiti mai tō Lehi fa’aru’era’a i Ierusalema.</div><div class="francais">6 Et six cent neuf ans étaient passés depuis que Léhi avait quitté Jérusalem.</div></div><div class="verse-container"><div class="tahitien">7 ’E ’ua ma’iri e iva matahiti mai te taime i fa’a’itehia ai te tāpa’o, ’o tei tohuhia nā ’e te mau peropheta, nō ni’a i te taera’a mai o te Mesia i roto i te ao nei.</div><div class="francais">7 Et neuf ans étaient passés depuis le moment où avait été donné le signe dont avaient parlé les prophètes, que le Christ viendrait au monde.</div></div><div class="verse-container"><div class="tahitien">8 I teienei, ’ua ha’amata ihora te mau ’āti Nephi i te tai’o i tō rātou taime mai te tau i fa’a’itehia mai ai te tāpa’o ra, ’oia ho’i mai te taera’a mai o te Mesia ; nō reira, ’ua ma’iri e iva matahiti.</div><div class="francais">8 Or, les Néphites commencèrent à compter leur temps à partir de cette période où le signe fut donné, ou à partir de la venue du Christ ; neuf ans étaient donc passés.</div></div><div class="verse-container"><div class="tahitien">9 E aita roa o Nephi, te metua tāne o Nephi, ’o tei fāri’i i te mau pāpa’a parau, i ho’i mai i te fenua ra nō Zarahemela, ’e ’aita roa ho’i ’oia i ’iteahia i ni’a i te fenua ē ’ati noa a’e.</div><div class="francais">9 Et Néphi, qui était le père de Néphi, qui avait la charge des annales, ne revint pas au pays de Zarahemla, et on ne put le trouver nulle part dans tout le pays.</div></div><div class="verse-container"><div class="tahitien">10 ’E i muri a’era, ’ua vai noa te mau ta’ata i roto i te parauti’a ’ore, noa atu ā te a’ora’a rahi ’e te parau tohu rahi i fa’ataehia atu i rotopū ia rātou ; ’e nō reira ’ua ma’iri ato’a ihora te ’ahuru o te matahiti ; ’e te ’ahuru ’e ma hō’ē ato’a o te matahiti nō tō rātou rave-noa-ra’a i te mau ’ohipa ’ī’ino.</div><div class="francais">10 Et il arriva que le peuple demeurait toujours dans la méchanceté, malgré toute la prédication et toutes les prophéties qui étaient envoyées en son sein ; et ainsi passa aussi la dixième année ; et la onzième année passa aussi dans l’iniquité.</div></div><div class="verse-container"><div class="tahitien">11 ’E i muri a’era, i te ’ahuru ’e ma toru o te matahiti, ’ua tupu ihora te mau tama’i ’e te mau mārōra’a i ni’a i te fenua tā’āto’a ; ’e ’ua rahi roa ho’i te feiā ’eiā haru o Gadianetona, ’e ’ua taparahi rātou i te mau ta’ata e rave rahi, ’e ’ua ha’amou i te mau ’oire e rave rahi, ’e ’ua taparahi rahi i te ta’ata ’e ’ua ha’amani’i rahi i te toto i ni’a i te fenua ē ’ati noa a’e, ’e nō reira ’ua ti’a roa i te mau ta’ata ato’a, i te mau ’āti Nephi ’e te mau ’āti Lamana ’ia rave i tā rātou mau mauha’a tama’i nō te ’aro atu ia rātou.</div><div class="francais">11 Et il arriva que la treizième année, il commença à avoir des guerres et des querelles dans tout le pays ; car les brigands de Gadianton étaient devenus si nombreux, et tuaient tant de gens, et dévastaient tant de villes, et répandaient tant de mort et de carnage dans tout le pays, qu’il devint nécessaire pour tout le peuple, tant les Néphites que les Lamanites, de prendre les armes contre eux.</div></div><div class="verse-container"><div class="tahitien">12 Nō reira, ’ua ’āmui atu te mau ’āti Lamana ato’a ’o tei fa’afāriuhia mai i te Fatu, i tō rātou mau taea’e, i te mau ’āti Nephi, ’e ’ua ti’a roa ia rātou ’ia rave i tā rātou mau mauha’a tama’i nō te ’aro atu i taua feiā ’eiā haru o Gadianetona, nō te pāruru i tō rātou ora e tā rātou mau vahine e tā rātou mau tamari’i, ’oia ïa, ’e nō te pāruru i tō rātou ti’ara’a, ’e te maita’i o tā rātou ’ēkālesia ’e tā rātou ha’amorira’a, ’e tō rātou ti’amāra’a ’e tō rātou ti’ara’a ha’avī-’ore-hia.</div><div class="francais">12 C’est pourquoi, tous les Lamanites qui s’étaient convertis au Seigneur s’unirent à leurs frères, les Néphites, et furent forcés, pour la sécurité de leur vie et celle de leurs femmes et de leurs enfants, de prendre les armes contre ces brigands de Gadianton, oui, et aussi pour défendre leurs droits et les garanties de leur Église et de leur culte, et leur indépendance et leur liberté.</div></div><div class="verse-container"><div class="tahitien">13 ’E i muri a’era, nā mua a’e i te hopera’a o teie matahiti hō’ē ’ahuru ’e ma toru, ’ua fātata roa te mau ’āti Nephi i te ha’amouhia nō teie nei ’arora’a, ’e ’ua riro ho’i ïa ’ei mea ’ati rahi roa.</div><div class="francais">13 Et il arriva qu’avant que cette treizième année fût passée, les Néphites étaient menacés de destruction totale, à cause de cette guerre qui était devenue extrêmement furieuse.</div></div><div class="verse-container"><div class="tahitien">14 ’E i muri a’era, taua mau ’āti Lamana ra ’o tei tāhō’ē atu i te mau ’āti Nephi ra, ’ua tai’ohia ïa rātou i rotopū i te mau ’āti Nephi.</div><div class="francais">14 Et il arriva que ces Lamanites qui s’étaient unis aux Néphites furent comptés parmi les Néphites ;</div></div><div class="verse-container"><div class="tahitien">15 ’E ’ua ’īriti-’ē-hia atu ra te ’anatemara’a i fa’ataehia mai i ni’a ia rātou, ’e ’ua riro ihora tō rātou iri ’ei mea ’uo’uo mai tō te mau ’āti Nephi ra.</div><div class="francais">15 et leur malédiction leur fut enlevée, et leur peau devint blanche comme celle des Néphites ;</div></div><div class="verse-container"><div class="tahitien">16 E tō rātou feiā ’āpī tāne e tā rātou mau tamāhine ’āpī, ’ua riro ïa ’ei feiā mata nehenehe, ’e ’ua tai’ohia rātou i rotopū i te mau ’āti Nephi, ’e ’ua parauhia ho’i rātou e mau ’āti Nephi. ’E ’o te hope’a te reira nō te ’ahuru ’e ma toru o te matahiti.</div><div class="francais">16 et leurs jeunes hommes et leurs filles devinrent extrêmement beaux, et ils furent comptés parmi les Néphites et furent appelés Néphites. Et ainsi finit la treizième année.</div></div><div class="verse-container"><div class="tahitien">17 ’E i muri a’era, i te ha’amatara’a nō te hō’ē ’ahuru ’e ma maha o te matahiti, te tupu noa ra te ’arora’a i rotopū i te feiā ’eiā haru ’e te mau ta’ata o Nephi, ’e ’ua riro ho’i ïa ’ei mea ’ati rahi roa ; ’āre’a rā, e mea manuia a’e te mau ’āti Nephi i te feiā ’eiā haru, ’e nō reira ho’i ’ua tīahi ’ē atu ra rātou ia rātou i rāpae i tō rātou mau fenua ē tae roa atu ra i roto i te mau mou’a e i tō rātou mau vāhi tāpunira’a.</div><div class="francais">17 Et il arriva qu’au commencement de la quatorzième année, la guerre entre les brigands et le peuple de Néphi continua et devint extrêmement furieuse ; néanmoins, le peuple de Néphi obtint un certain avantage sur les brigands, de sorte qu’il les repoussa hors de ses terres dans les montagnes et dans leurs lieux secrets.</div></div><div class="verse-container"><div class="tahitien">18 ’E ’o te hope’a te reira nō te hō’ē ’ahuru ’e maha o te matahiti. E i te hō’ē ’ahuru ’e ma pae o te matahiti ’ua haere mai ra rātou nō te ’aro i te mau ta’ata o Nephi ; ’e nō te mau ’ohipa ’ī’ino a te mau ta’ata o Nephi, e tā rātou mau mārōra’a e rave rahi ’e te mau ’āmahamahara’a e rave rahi, ’ua rahi atu ra tō te feiā ’eiā haru o Gadianetona manuiara’a i ni’a ia rātou.</div><div class="francais">18 Et ainsi finit la quatorzième année. Et la quinzième année, ils marchèrent contre le peuple de Néphi ; et à cause de la méchanceté du peuple de Néphi, et de ses nombreuses querelles, et de ses nombreuses dissensions, les brigands de Gadianton obtinrent beaucoup d’avantages sur lui.</div></div><div class="verse-container"><div class="tahitien">19 ’E ’o te hope’a te reira nō te hō’ē ’ahuru ’e ma pae o te matahiti, ’e nō reira ’ua vai noa te mau ta’ata i roto i te mau ’ati e rave rahi ; ’e ’ua tautau noa mai te ’o’e nō te ha’amoura’a i ni’a a’e ia rātou, ’e nō reira ho’i ’ua fātata rātou i te tā’irihia e te reira, ’e te tumu nō tā rātou ïa mau ’ohipa ’ī’ino.</div><div class="francais">19 Et ainsi finit la quinzième année, et ainsi le peuple était dans un état de nombreuses afflictions ; et l’épée de la destruction était suspendue au-dessus de lui, de sorte qu’il était sur le point d’être abattu par elle, et cela à cause de son iniquité.</div></div>
    <div class="verse-container introduction"><div class="tahitien">’Ua tītau Gidiani, te ta’ata fa’atere nō Gadianetona, ia Lakoneusa ’e te mau ’āti Nephi ’ia hōro’a ia rātou iho ’e tō rātou mau fenua—’Ua fa’ata’a Lakoneusa ia Gidigidoni ’ei ra’atira rahi nō te mau nu’u fa’ehau—’Ua ha’aputuputu te mau ’āti Nephi i Zarahemela ’e i ’Auhune nō te pāruru ia rātou iho. Fātata 16–18M.M.</div><div class="francais">Giddianhi, chef des brigands de Gadianton, exige que Lachonéus et les Néphites se livrent, eux et leurs terres — Lachonéus nomme Gidgiddoni capitaine en chef des armées — Les Néphites s’assemblent à Zarahemla et à Abondance pour se défendre. Vers 16–18 apr. J.-C.</div></div>
    <p>
        <a href="chapter_11_1.html">Chapitre précédent</a> | 
        <a href="chapter_11_3.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
