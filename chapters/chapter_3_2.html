
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Jacob Chapitre 2</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Jacob</h1>
            <h2>Jacob Chapitre 2</h2>
            <div class="verse-container"><div class="tahitien">1 Te mau parau tā Iakoba, te taea’e o Nephi, i parau atu i te mau ta’ata o Nephi, i muri a’e i te pohera’a o Nephi :</div><div class="francais">1 Paroles que Jacob, frère de Néphi, dit au peuple de Néphi après la mort de Néphi :</div></div><div class="verse-container"><div class="tahitien">2 I teienei, e tō’u mau taea’e here, ’o vau nei o Iakoba, mai te au i te hōpoi’a tā te Atua i tu’u mai iā’u nei, nō te fa’a’ohipa māite i tō’u nei tōro’a ma te pāpū, ’e ’ia tāmā vau i tō’u nei mau ’ahu i tā ’outou mau hara, i haere mai ai au i roto i te hiero i teie nei mahana ’ia ti’a iā’u ’ia fa’a’ite atu ia ’outou i te parau a te Atua.</div><div class="francais">2 Et maintenant, mes frères bien-aimés, moi, Jacob, selon la responsabilité que j’ai vis-à-vis de Dieu de magnifier mon ministère avec sérieux, et afin de débarrasser mes vêtements de vos péchés, je monte aujourd’hui dans le temple afin de vous annoncer la parole de Dieu.</div></div><div class="verse-container"><div class="tahitien">3 ’E ’ua ’ite ho’i ’outou iho ē, ’ua itoito vau i te rave i te ’ohipa nō tō’u nei tōro’a ; ’āre’a rā i teie nei mahana ’ua rahi atu te teiaha o tō’u hina’aro ’e tō’u mana’o tapitapi nō te maita’i o tō ’outou vārua, i tō te mau mahana i ma’iri a’enei.</div><div class="francais">3 Et vous savez vous-mêmes que jusqu’à présent j’ai été diligent dans l’office de mon appel ; mais je suis aujourd’hui accablé d’un désir et d’une inquiétude beaucoup plus grands pour le bien-être de votre âme que je ne l’ai été jusqu’à présent.</div></div><div class="verse-container"><div class="tahitien">4 Inaha ho’i, ’ua ha’apa’o ’outou i te mau parau a te Fatu tā’u i tu’u atu ia ’outou na ē tae roa mai i teienei.</div><div class="francais">4 Car voici, jusqu’à maintenant, vous avez été obéissants à la parole du Seigneur que je vous ai donnée.</div></div><div class="verse-container"><div class="tahitien">5 Inaha rā, ’a fa’aro’o mai na ’outou iā’u nei, ’e ’ia ’ite ho’i ’outou ē, nā roto i tāna tauturura’a, ’oia ’o tei ’ī i te mau mana ato’a ’e Tei Hamani i te ra’i ’e te fenua nei, e ti’a ai iā’u ’ia fa’a’ite atu ia ’outou i tō ’outou iho mau mana’o, ’e nō te aha ho’i ’outou i ha’amata ai i te rave i te hara ; e hara vi’ivi’i roa ho’i te reira iā’u nei, ’oia ïa, e mea vi’ivi’i ato’a ho’i i te Atua.</div><div class="francais">5 Mais voici, écoutez-moi, et sachez qu’avec l’aide du Créateur Tout-Puissant du ciel et de la terre, je peux vous dire vos pensées, je peux vous dire que vous commencez à vous livrer au péché, lequel péché m’apparaît, à moi, comme très abominable, oui, et abominable à Dieu.</div></div><div class="verse-container"><div class="tahitien">6 ’Oia ïa, ’ua ’oto roa tō’u nei vārua i te reira ’e ’ua rurutaina ho’i au i mua i te aro o Tei Hamani iā’u ma te ha’amā, i te mea e mea ti’a iā’u ’ia fa’a’ite atu ia ’outou i te mau ’ohipa ’ī’ino i roto i tō ’outou ’ā’au.</div><div class="francais">6 Oui, cela peine mon âme, et me fait reculer de honte en la présence de mon Créateur, de devoir vous témoigner de la méchanceté de votre cœur.</div></div><div class="verse-container"><div class="tahitien">7 ’E ’ua ’oto roa ato’a vau i te mea ē, ’ua tītauhia iā’u ’ia parau ’ū’ana atu ia ’outou i mua i tā ’outou mau vahine ’e tā ’outou ho’i mau tamari’i, e mea marū roa ho’i te ’ā’au o te tahi pae o rātou, ’e te vi’ivi’i ’ore ho’i i mua i te Atua, ’e ’ua māuruuru ho’i te Atua i te reira ;</div><div class="francais">7 Et cela me peine aussi de devoir user de tant de hardiesse de langage à votre sujet, devant vos femmes et vos enfants, dont beaucoup ont des sentiments extrêmement tendres, et chastes, et délicats devant Dieu, chose qui est agréable à Dieu ;</div></div><div class="verse-container"><div class="tahitien">8 E tē mana’o nei au ē, i haere mai rātou i ni’a nei nō te fa’aro’o i te parau au a te Atua, ’oia ïa, te parau ’o tē fa’aora i te vārua mamae ra.</div><div class="francais">8 et je suppose qu’ils sont montés ici pour entendre la parole agréable de Dieu, oui, la parole qui guérit l’âme blessée.</div></div><div class="verse-container"><div class="tahitien">9 Nō reira, ’ua ’oto roa tō’u ’ā’au i te mea ’ua tītauhia vau, nā roto i te fa’auera’a ’eta’eta i roa’a mai iā’u nō ’ō mai i te Atua ra, i te a’o atu ia ’outou mai te au i tā ’outou mau hara, ’ia fa’arahi i te mamae ’o tei mamae ra, ’eiaha rā nō te tāmāhanahana ’e nō te fa’aora i tō rātou ra mau puta ; ’e ’o tei ’ore i mamae ra, e ’ore ïa rātou e rave i te fa’a’amu’a i te parau au a te Atua ; e pātiahia rā tō rātou vārua, ’e e puta ho’i tō rātou ’ā’au marū i te tipi rahi ra.</div><div class="francais">9 C’est pourquoi, cela pèse sur mon âme d’être contraint, à cause du commandement strict que j’ai reçu de Dieu, de vous avertir selon vos crimes, d’agrandir les blessures de ceux qui sont déjà blessés, au lieu de consoler et de guérir leurs blessures ; et ceux qui n’ont pas été blessés, au lieu de se faire un festin de la parole agréable de Dieu, se voient placer des poignards pour leur percer l’âme et blesser leur esprit délicat.</div></div><div class="verse-container"><div class="tahitien">10 ’Āre’a rā, rahi noa atu ā te ’ohipa, e mea ti’a roa iā’u ’ia rave mai te au i te mau fa’auera’a tu’utu’u ’ore a te Atua, ’e ’ia fa’a’ite atu ho’i ia ’outou i tā ’outou mau ’ohipa ’ī’ino ’e te mau ’ohipa vi’ivi’i, i mua i te mau ta’ata ’ā’au mā, ’e te ’ā’au ’oto, ’e i raro a’e ho’i i te hi’ora’a o te mata ha’avā o te Atua Manahope ra.</div><div class="francais">10 Mais malgré la grandeur de la tâche, je dois faire selon les commandements stricts de Dieu, et vous parler de votre méchanceté et de vos abominations, en la présence de ceux qui ont le cœur pur, et de ceux qui ont le cœur brisé, et sous le regard de l’œil perçant du Dieu Tout-Puissant.</div></div><div class="verse-container"><div class="tahitien">11 Nō reira, e mea ti’a roa iā’u ’ia parau atu ia ’outou i te parau mau, mai te au i te parau pāpū a te Atua ra. Inaha ho’i, te pure noa ra vau i te Fatu, ’e ’ua tae mai ra te parau iā’u, i te nā-’ō-ra’a mai ē : E Iakoba, ananahi e haere mai ’oe i roto i te hiero, ’e ’a fa’a’ite atu ai i te parau tā’u e hōro’a atu ia ’oe i teie nei mau ta’ata.</div><div class="francais">11 C’est pourquoi, je dois vous dire la vérité selon la clarté de la parole de Dieu. Car voici, comme j’interrogeais le Seigneur, ainsi me vint la parole, disant : Jacob, monte demain dans le temple, et annonce à ce peuple la parole que je te donnerai.</div></div><div class="verse-container"><div class="tahitien">12 ’E i teienei, inaha, e tō’u mau taea’e, teie ïa te parau tā’u e fa’a’ite atu ia ’outou na, ’ua ha’amata te tahi pae o ’outou i te ’imi i te ’auro, ’e te ’ārio, ’e te mau huru ’ōfa’i metalo faufa’a roa, ’e ’ua ’ī ho’i teie nei fenua i te reira huru tao’a, ’o te fenua ho’i teie i fafauhia nō ’outou e nō tō ’outou ra hua’ai.</div><div class="francais">12 Et maintenant, voici, mes frères, ceci est la parole que je vous annonce, que beaucoup d’entre vous ont commencé à rechercher l’or, et l’argent, et toutes sortes de minerais précieux dont ce pays, qui est une terre de promission pour vous et pour votre postérité, abonde en très grande quantité.</div></div><div class="verse-container"><div class="tahitien">13 ’E ’ua ha’amaita’i mai te rima o te Atua ia ’outou ma te māuruuru rahi, i roa’a ai ia ’outou te mau tao’a e rave rahi ; ’e nō te mea ’ua rahi tā ’outou i tā tō ’outou mau taea’e, ’ua fa’ateiteihia ’outou i te te’ote’o o tō ’outou ’ā’au, ’e nō te moni rahi o tō ’outou mau ’ahu, i ’eta’eta ai tō ’outou ’ā’au e i teitei ai ho’i tō ’outou upo’o, ’e ’ua hāmani ’ino ’outou i tō ’outou mau taea’e, nō te mea ’ua mana’o ’outou ē, ’ua hau tō ’outou maita’i i tō rātou.</div><div class="francais">13 Et la main de la providence souri très agréablement sur vous, de sorte que vous avez obtenu beaucoup de richesses ; et parce que vous êtes quelques-uns à avoir obtenu plus abondamment que vos frères, vous êtes enflés dans l’orgueil de votre cœur, et portez le cou roide et la tête haute à cause de la somptuosité de vos habits, et persécutez vos frères parce que vous pensez que vous êtes meilleurs qu’eux.</div></div><div class="verse-container"><div class="tahitien">14 ’E i teienei, e tō’u mau taea’e, tē mana’o ra ānei ’outou ē, ’ua ti’ahia ’outou i te Atua i taua mea ra ? Inaha, tē parau atu nei au ia ’outou na, ’Aita roa. ’Ua fa’ahapa rā ’oia ia ’outou, ’e mai te mea e onoono ā ’outou i taua mau mea ra, e tae vave mai ïa tāna mau ha’avāra’a i ni’a iho ia ’outou.</div><div class="francais">14 Et maintenant, mes frères, pensez-vous que Dieu vous justifie en cette chose ? Voici, je vous dis : non. Mais il vous condamne, et si vous persistez en ces choses, ses jugements vont tomber rapidement sur vous.</div></div><div class="verse-container"><div class="tahitien">15 ’Āhiri ’oia e fa’a’ite mai ia ’outou ē, e ti’a iāna ’ia hi’o i roto ia ’outou ’e ’ia ’ite i tā ’outou mau ’ohipa ’ī’ino, ’e e ti’a ho’i iāna ’ia tā’iri mai ia ’outou i raro i te repo, i te hi’ora’a hō’ē o tōna ra mata !</div><div class="francais">15 Oh ! s’il pouvait vous montrer qu’il peut vous percer, et que d’un seul regard de son œil il peut vous frapper jusqu’à vous faire tomber dans la poussière !</div></div><div class="verse-container"><div class="tahitien">16 ’Āhiri ’oia e fa’aora ia ’outou i teie nei mau ’ohipa ’ī’ino ’e i teie nei ’ohipa vi’ivi’i. ’E ’āhiri ’outou e fa’aro’o i te parau nō tāna ra mau fa’auera’a, ’e ’eiaha e fa’ati’a i teie nei te’ote’o o tō ’outou ’ā’au ’ia ha’amou i tō ’outou mau vārua !</div><div class="francais">16 Oh ! s’il pouvait vous débarrasser de cette iniquité et de cette abomination ! Et, oh ! si vous pouviez écouter la parole de ses commandements, et ne pas laisser cet orgueil de votre cœur détruire votre âme !</div></div><div class="verse-container"><div class="tahitien">17 ’A feruri i tō ’outou mau taea’e mai tā ’outou e feruri ia ’outou iho na, ’e ’a aroha atu i te mau ta’ata ato’a ’e ’a hōro’a noa atu ho’i i tā ’outou tao’a, ’ia riro ato’a rātou ’ei feiā tao’a mai ia ’outou te huru.</div><div class="francais">17 Pensez à vos frères comme à vous-mêmes, et soyez amicaux envers tous et généreux de vos biens, afin qu’ils soient riches comme vous.</div></div><div class="verse-container"><div class="tahitien">18 ’E nā mua ’outou e ’imi ai i te tao’a, ’a mata na ’outou i te ’imi i te bāsileia o te Atua.</div><div class="francais">18 Mais avant de rechercher la richesse, recherchez le royaume de Dieu.</div></div><div class="verse-container"><div class="tahitien">19 ’E ’ia roa’a ia ’outou te ti’aturira’a i te Mesia ra, e roa’a ato’a ïa ia ’outou te tao’a rahi, mai te mea e ’imi ’outou i te reira ; ’e ’ia ’imi ho’i ’outou i te reira nō te hina’aro ’ia fa’atupu i te maita’i—’oia ho’i, nō te fa’a’ahu i te feiā taha’a noa, ’e nō te fa’a’amu i te feiā po’ia, ’e nō te fa’ati’amā i te feiā tītī, ’e nō te hōro’a i te tauturura’a i te feiā ma’i ’e te feiā ’ati.</div><div class="francais">19 Et lorsque vous aurez obtenu l’espérance dans le Christ, vous obtiendrez la richesse, si vous la recherchez ; et vous la rechercherez dans l’intention de faire le bien : pour vêtir les nus, et pour nourrir les affamés, et pour délivrer les captifs, et pour apporter du soulagement aux malades et aux affligés.</div></div><div class="verse-container"><div class="tahitien">20 ’E i teienei, e tō’u mau taea’e, ’ua paraparau atu vau ia ’outou nō ni’a i te te’ote’o ; ’e ’o ’outou ’o tei hāmani ’ino i tō ’outou ta’ata tupu, ’e tei hāmani ’ino iāna nō te te’ote’o o tō ’outou ’ā’au i te mau mea tā te Atua i hōro’a mai nā ’outou, e aha ïa tā ’outou parau i te reira ?</div><div class="francais">20 Et maintenant, mes frères, je vous ai parlé de l’orgueil ; et vous qui avez affligé votre prochain, et l’avez persécuté parce que vous étiez orgueilleux dans votre cœur des choses que Dieu vous données, qu’en dites-vous ?</div></div><div class="verse-container"><div class="tahitien">21 ’Aita ānei ’outou e mana’o nei ē, e mea vi’ivi’i te reira mau mea i mua iāna ’o Tei Hamani i te ta’ata ato’a ra ? Hō’ē ā faufa’a rahi tō te tahi ta’ata ’e te tahi i mua i tōna ra mata. Nō te repo ho’i te mau ta’ata ato’a ; hō’ē noa iho ho’i tumu ’oia i hāmani ai ia rātou ato’a, ’oia ho’i, ’ia ha’apa’o rātou i tāna mau fa’auera’a ’e ’ia fa’ahanahana iāna ē a muri noa atu.</div><div class="francais">21 Ne pensez-vous pas que de telles choses sont abominables pour celui qui créé toute chair ? Un être est aussi précieux à ses yeux que l’autre. Et toute chair vient de la poussière ; et c’est dans un but identique qu’il les créés, pour qu’ils gardent ses commandements et le glorifient à jamais.</div></div><div class="verse-container"><div class="tahitien">22 ’E i teienei, e fa’aoti au i te parau atu ia ’outou na nō ni’a i teie nei te’ote’o. ’E ’āhiri ’aita, e mea ti’a ïa iā’u ’ia paraparau atu i te tahi hara rahi a’e ia ’outou na, ’ua ’oa’oa rahi ïa tō’u ’ā’au ia ’outou.</div><div class="francais">22 Et maintenant, je finis de vous parler de l’orgueil. Et si je ne devais pas vous parler d’un crime plus répugnant, mon cœur se réjouirait extrêmement à cause de vous.</div></div><div class="verse-container"><div class="tahitien">23 Nō tā ’outou rā mau hara rahi roa i riro ai te parau a te Atua ’ei hōpoi’a rahi nā’u. Inaha ho’i, tē nā ’ō mai ra te Fatu : ’Ua ha’amata teie nei feiā i te rave i te mau ’ohipa ’ī’ino ; ’aita ho’i rātou i māramarama i te mau pāpa’ira’a mo’a ; ’e ’ua tītau rātou i te fa’ati’a ia rātou iho ’ia rave i te mau ’ohipa tai’ata, nō te mau mea i pāpa’ihia nō ni’a ia Davida ’e tāna ra tamaiti ia Solomona.</div><div class="francais">23 Mais la parole de Dieu pèse sur moi, à cause des crimes plus répugnants que vous commettez. Car voici, ainsi dit le Seigneur : Ce peuple commence à devenir fort dans l’iniquité ; il ne comprend pas les Écritures, car il cherche à s’excuser de se livrer à la fornication, à cause des choses qui ont été écrites concernant David et Salomon, son fils.</div></div><div class="verse-container"><div class="tahitien">24 Inaha, e rave rahi tā Davida ’e tā Solomona mau vahine ’e te mau vahine tāvini ho’i, ’e e mea vi’ivi’i ho’i te reira i mua iā’u, tē nā reira mai ra te Fatu.</div><div class="francais">24 Voici, David et Salomon avaient, en vérité, beaucoup d’épouses et de concubines, ce qui était abominable devant moi, dit le Seigneur.</div></div><div class="verse-container"><div class="tahitien">25 Nō reira, tē nā ’ō mai ra te Fatu : ’Ua arata’i mai au i teie nei feiā i rāpae i te fenua nō Ierusalema, nā roto i te mana o tō’u nei rima, ’ia ti’a iā’u ’ia fa’atupu i te tahi ’āma’a parauti’a iā’u nei nō te hua’ai o tē ōpū o Iosepha ra.</div><div class="francais">25 C’est pourquoi, ainsi dit le Seigneur : J’ai conduit ce peuple hors du pays de Jérusalem par la puissance de mon bras, afin de me susciter une branche juste du fruit des reins de Joseph.</div></div><div class="verse-container"><div class="tahitien">26 Nō reira, ’aita roa vau, ’o te Fatu te Atua, e fa’ati’a ’ia rave teie nei feiā i te mau mea i ravehia e te feiā i tahito ra.</div><div class="francais">26 C’est pourquoi, moi, le Seigneur Dieu, je ne souffrirai pas que ce peuple fasse comme ceux d’autrefois.</div></div><div class="verse-container"><div class="tahitien">27 Nō reira, e tō’u mau taea’e, ’a fa’aro’o mai iā’u, ’e ’a ha’apa’o na ho’i i te parau a te Fatu : ’Eiaha roa ho’i te hō’ē ta’ata i rotopū ia ’outou na e rave maori rā hō’ē noa iho vahine ; ’e te mau vahine tāvini ra ’eiaha roa ïa ’outou e rave i te hō’ē a’e.</div><div class="francais">27 C’est pourquoi, mes frères, entendez-moi, et écoutez la parole du Seigneur : car aucun homme parmi vous n’aura plus d’une épouse ; et de concubines il n’en aura aucune ;</div></div><div class="verse-container"><div class="tahitien">28 ’Ua ’oa’oa ho’i au, ’o te Fatu te Atua, i te vahine vi’ivi’i ’ore ra. ’E e mea vi’ivi’i te tai’ata i mua iā’u nei ; tē nā reira mai ra te Fatu Sabaota.</div><div class="francais">28 car moi, le Seigneur Dieu, je fais mes délices de la chasteté des femmes. Et la fornication est une abomination devant moi ; ainsi dit le Seigneur des armées.</div></div><div class="verse-container"><div class="tahitien">29 Nō reira, ’ia ha’apa’o teie feiā i tā’u mau fa’auera’a e ti’a ai, tē nā reira mai ra te Fatu Sabaota ra, ’e ’ia ’ore rātou e nā reira e ’anatemahia te fenua nō rātou.</div><div class="francais">29 C’est pourquoi, ce peuple gardera mes commandements, dit le Seigneur des armées, sinon le pays sera maudit à cause de lui.</div></div><div class="verse-container"><div class="tahitien">30 ’E ’ia hina’aro vau i te fa’atupu i te hua’ai nō’u ra, e fa’aue atu ïa vau i tō’u ra mau ta’ata ; ’ia ’ore rā vau ’ia nā reira, e ha’apa’o ïa rātou i teie mau mea nei, tē nā reira mai ra te Fatu Sabaota ra.</div><div class="francais">30 Car si je veux, dit le Seigneur des armées, me susciter une postérité, je le commanderai à mon peuple ; autrement ils observeront ces choses.</div></div><div class="verse-container"><div class="tahitien">31 Inaha ho’i, ’ua ’ite a’enei au, ’o te Fatu, i te mamae, ’e ’ua fa’aro’o a’enei ho’i au i te ’oto o te mau tamāhine a tō’u nei mau ta’ata i te fenua ra nō Ierusalema ; ’oia ïa, i te mau fenua ato’a o tō’u ra mau ta’ata, nō te mau ’ohipa ’ī’ino ’e te mau ’ohipa vi’ivi’i a tā rātou ra mau tāne.</div><div class="francais">31 Car voici, moi, le Seigneur, j’ai vu la tristesse, et entendu les plaintes des filles de mon peuple au pays de Jérusalem, oui, et dans tous les pays de mon peuple, à cause de la méchanceté et des abominations de leurs maris.</div></div><div class="verse-container"><div class="tahitien">32 ’E tē nā ’ō mai ra te Fatu Sabaota, ’aita roa vau e fa’ati’a ’ia tae noa mai ā te ’oto o te mau tamāhine nehenehe a teie nei mau ta’ata, ’o tā’u i arata’i mai i rāpae i te fenua nō Ierusalema iā’u nei, nō te mau tāne o tō’u nei mau ta’ata, tē nā reira mai ra te Fatu Sabaota.</div><div class="francais">32 Et je ne souffrirai pas, dit le Seigneur des armées, que les cris des belles filles de ce peuple que j’ai conduit hors du pays de Jérusalem, montent jusqu’à moi contre les hommes de mon peuple, dit le Seigneur des armées.</div></div><div class="verse-container"><div class="tahitien">33 ’E e’ita roa ho’i rātou e arata’i ’ē atu i te mau tamāhine a tō’u nei mau ta’ata i te tītīra’a ra nō tō rātou ’ā’au marū, maori rā e fa’autu’a atu vau ia rātou i te tahi ’anatemara’a rahi ē tae noa atu i tō rātou ha’amoura’a ; e ’ore ho’i rātou e tai’ata mai tā te feiā i tahito ra, tē nā reira mai ra te Fatu Sabaota.</div><div class="francais">33 Car ils n’emmèneront pas captives les filles de mon peuple à cause de leur tendresse, sans que je n’intervienne contre eux par une terrible malédiction, jusqu’à la destruction ; car ils ne commettront pas de fornication, comme ceux d’autrefois, dit le Seigneur des armées.</div></div><div class="verse-container"><div class="tahitien">34 ’E i teienei, inaha, e tō’u mau taea’e, ’ua ’ite ’outou ē, ’ua hōro’ahia mai teie nei mau fa’auera’a i tō tātou ra metua tāne ia Lehi ; nō reira, ’ua ’ite ’ē na ’outou i te reira i te mātāmua, ’e ’ua fa’ahapa-rahi-hia ’outou ; i te mea ē, ’ua rave ’outou i teie mau mea ’o tā ’outou i ’ite ’eiaha e rave.</div><div class="francais">34 Et maintenant, voici, mes frères, vous savez que ces commandements ont été donnés à notre père, Léhi ; c’est pourquoi vous les connaissiez déjà, et vous êtes tombés sous une grande condamnation, car vous avez fait ce que vous n’auriez pas dû faire.</div></div><div class="verse-container"><div class="tahitien">35 Inaha, ’ua rahi atu tā ’outou mau ’ohipa ’ī’ino i tā tō tātou ra mau taea’e, i tā te mau ’āti Lamana. ’Ua ha’amāuiui ’outou i te ’ā’au ’o tā ’outou mau vahine marū, ’e nō tō ’outou hi’ora’a ’ino i mua ia rātou i ’ore ai tā ’outou mau tamari’i i ti’aturi ia ’outou ra ; ’ua tae roa atu ho’i te ta’i o tō rātou ’ā’au i ni’a i te Atua nō ni’a ia ’outou. ’E nō te pāpū maita’i o te parau a te Atua i tae mai i raro nei ia ’outou ra, i ’oto rahi ai te mau ta’ata e rave rahi, mai te mea ra ē, i pātiahia na rātou i te mau puta hōhonu ra.</div><div class="francais">35 Voici, vous avez commis de plus grandes iniquités que les Lamanites, nos frères. Vous avez brisé le cœur de vos tendres épouses et perdu la confiance de vos enfants, à cause de votre mauvais exemple devant eux ; et les sanglots de leur cœur montent à Dieu contre vous. Et à cause de la rigueur de la parole de Dieu qui descend contre vous, beaucoup de cœurs sont morts, percés de blessures profondes.</div></div>
            <div class="verse-container introduction"><div class="tahitien">E fāri’i te feiā tei mā te ’ā’au i te parau ’oa’oa a te Atua—’Ua hau atu tō te mau ’āti Lamana parauti’a i tō te mau ’āti Nephi—’Ua fa’aara Iakoba nō ni’a i te poreneia, te ti’a’ā, ’e te mau huru hara ato’a. Fātata 544–421H.M.</div><div class="francais">Ceux qui ont le cœur pur reçoivent la parole agréable de Dieu — La justice des Lamanites dépasse celle des Néphites — Jacob met en garde contre la fornication, la lasciveté et tous les péchés. Vers 544–421 av. J.-C.</div></div>
            <nav class="chapter-nav">
                <a href="chapter_3_1.html">Chapitre précédent</a> | 
                <a href="chapter_3_3.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
