
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Alma Chapitre 8</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Alma</h1>
            <h2>Alma Chapitre 8</h2>
            <div class="verse-container"><div class="tahitien">1 ’E i teienei, i muri a’era, ’ia oti a’era ia Alama te ha’api’ira’a atu i te mau ta’ata i Gideona i te mau mea e rave rahi ’aore i ti’a ’ia pāpa’ihia, ’e i te fa’ati’ara’a ho’i i te fa’anahora’a o te ’ēkālesia mai tāna i rave na i te fenua ra nō Zarahemela, ’ua ho’i mai ra ’oia mai te fenua mai ra mai Gideona, ’oia ïa, ’ua ho’i mai ra ’oia i tōna ihora fare i Zarahemela nō te fa’afa’aea ri’i i te mau ’ohipa o tāna i rave.</div><div class="francais">1 Et alors, il arriva qu’Alma retourna du pays de Gédéon, après avoir enseigné au peuple de Gédéon beaucoup de choses qui ne peuvent être écrites, ayant établi l’ordre de l’Église comme il l’avait fait précédemment au pays de Zarahemla ; oui, il retourna dans sa maison à Zarahemla pour se reposer des travaux qu’il avait accomplis.</div></div><div class="verse-container"><div class="tahitien">2 E ’o teie te hope’a nō te ivara’a o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">2 Et ainsi finit la neuvième année du règne des juges sur le peuple de Néphi.</div></div><div class="verse-container"><div class="tahitien">3 ’E i muri a’era, i te ha’amatara’a nō te ’ahurura’a o te matahiti nō te fa’aterera’a a te mau ha’avā i ni’a i te mau ta’ata o Nephi, ’ua reva atu ra Alama mai reira atu, ’e ’ua haere atu ra ’oia i te fenua ra nō Meleke, i te pae tō’o’a o te rā nō te ’ānāvai Sidona, i te pae tō’o’a o te rā, nā te mau fenua i te hiti nō te mēdēbara.</div><div class="francais">3 Et il arriva qu’au commencement de la dixième année du règne des juges sur le peuple de Néphi, Alma partit de là et se mit en route pour passer au pays de Mélek, à l’ouest du fleuve Sidon, à l’ouest, près des régions frontières du désert.</div></div><div class="verse-container"><div class="tahitien">4 ’E ’ua ha’amata ihora ’oia i te ha’api’i i te mau ta’ata i te fenua ra nō Meleke mai te au i te fa’anahora’a mo’a a te Atua, ’e ’ua pi’ihia ho’i ’oia nā roto i te reira ; ’e ’ua ha’amata ’oia i te ha’api’i atu i te mau ta’ata ē ’ati noa a’e te fenua ra nō Meleke.</div><div class="francais">4 Et il commença à instruire le peuple du pays de Mélek, selon le saint ordre de Dieu, par lequel il avait été appelé ; et il commença à instruire le peuple dans tout le pays de Mélek.</div></div><div class="verse-container"><div class="tahitien">5 ’E i muri a’era, ’ua haere mai ra te mau ta’ata iāna nō ’ō mai i te mau ’ōti’a ato’a o te fenua i te pae i te mēdēbara ra. ’E ’ua bāpetizohia ihora rātou ē hope roa a’e tō taua fenua ra.</div><div class="francais">5 Et il arriva que le peuple vint à lui dans toutes les régions frontières du pays qui était au bord du désert. Et ils furent baptisés dans tout le pays,</div></div><div class="verse-container"><div class="tahitien">6 ’E ’ia fa’aoti a’era ’oia i tāna ’ohipa i Meleke ra, ’ua reva atu ra ’oia, ’e e toru a’era mahana ’oia i te haerera’a i te pae apato’erau nō te fenua ra nō Meleke ; ’e ’ua tae atu ra ’oia i te hō’ē ’oire i parauhia ’o Amoniha.</div><div class="francais">6 de sorte que lorsqu’il eut fini son œuvre à Mélek, il partit de là et fit un voyage de trois jours au nord du pays de Mélek ; et il arriva à une ville qui était appelée Ammonihah.</div></div><div class="verse-container"><div class="tahitien">7 I teienei, e peu nā te mau ta’ata o Nephi ’ia ma’iri i te i’oa o tō rātou mau fenua, ’e tō rātou mau ’oire, ’e tō rātou mau ’oire iti, ’oia ïa, ’e tō rātou mau ’oire iti roa atu, i te i’oa o te ta’ata mātāmua i pārahi i reira ; ’e ’ua nā reira-ato’a-hia te fenua nō Amoniha.</div><div class="francais">7 Or, le peuple de Néphi avait coutume d’appeler ses pays, et ses villes, et ses villages, oui, même tous ses petits villages, du nom de celui qui les avait possédés en premier lieu ; et il en était ainsi du pays d’Ammonihah.</div></div><div class="verse-container"><div class="tahitien">8 ’E i muri a’era, ’ia tae a’era Alama i te ’oire nō Amoniha, ’ua ha’amata ihora ’oia i te a’o atu i te parau a te Atua ia rātou.</div><div class="francais">8 Et il arriva que lorsqu’Alma fut arrivé à la ville d’Ammonihah, il commença à lui prêcher la parole de Dieu.</div></div><div class="verse-container"><div class="tahitien">9 I teienei, e mana rahi tō Sātane i ni’a i te ’ā’au o te mau ta’ata nō te ’oire nō Amoniha ; nō reira ’aita rātou i fa’aro’o i te mau parau a Alama.</div><div class="francais">9 Or, Satan avait obtenu une grande emprise sur le cœur du peuple de la ville d’Ammonihah ; c’est pourquoi celui-ci ne voulut pas écouter les paroles d’Alma.</div></div><div class="verse-container"><div class="tahitien">10 ’Āre’a rā ’ua rave pūai Alama i te ’ohipa nā roto i te vārua, i te tōra’a i te Atua nā roto i te pure ’ū’ana, ’ia nīni’i mai ’oia i tōna Vārua i ni’a iho i te mau ta’ata i roto i taua ’oire ra ; ’e ’ia fa’ati’a mai ho’i ’oia ’ia ti’a iāna ’ia bāpetizo ia rātou e tae atu ai i te tātarahapara’a.</div><div class="francais">10 Néanmoins, Alma travailla beaucoup en esprit, luttant avec Dieu en des prières ferventes pour qu’il déversât son Esprit sur le peuple qui était dans la ville, pour qu’il lui accordât aussi de le baptiser au repentir.</div></div><div class="verse-container"><div class="tahitien">11 ’Āre’a rā, ’ua fa’a’eta’eta rātou i tō rātou ’ā’au, i te nā-’ō-ra’a mai iāna ē : Inaha, ’ua ’ite mātou ē, ’o Alama ā ’oe ; ’e ’ua ’ite ato’a mātou ē, e tahu’a rahi ’oe i ni’a i te ’ēkālesia tā ’oe i fa’ati’a i te mau vāhi e rave rahi i ni’a i te fenua, mai te au i tō ’oe iho mana’o ; e ’ere mātou nō tā ’oe ’ēkālesia, ’e ’aita ho’i mātou i ti’aturi i taua mau peu tumu ma’ama’a ra.</div><div class="francais">11 Néanmoins, ils s’endurcirent le cœur, lui disant : Voici, nous savons que tu es Alma, et nous savons que tu es grand prêtre de l’Église que tu as établie en beaucoup d’endroits du pays, selon ta tradition ; mais nous ne sommes pas de ton Église, et nous ne croyons pas en des traditions aussi insensées.</div></div><div class="verse-container"><div class="tahitien">12 ’E i teienei ’ua ’ite ho’i mātou ē, nō te mea e ’ere mātou nō tā ’oe ’ēkālesia, ’ua ’ite mātou ē ’aita ïa tō ’oe e mana i ni’a iho ia mātou ; ’e ’ua hōro’a ho’i ’oe i te pārahira’a ha’avā ia Nephiha ; nō reira e ’ere ïa ’oe i te ha’avā rahi i ni’a ia mātou nei.</div><div class="francais">12 Et maintenant, nous savons que, parce que nous ne sommes pas de ton Église, nous savons que tu n’as pas de pouvoir sur nous ; et tu as remis le siège du jugement à Néphihah ; c’est pourquoi tu n’es pas notre grand juge.</div></div><div class="verse-container"><div class="tahitien">13 I teienei ’ia oti a’era tā te mau ta’ata paraura’a mai i te reira, ’e te pāto’ira’a mai i tāna ato’a ra mau parau, ’e te fa’a’inora’a mai iāna, ’e te tūtuhara’a mai i ni’a iho iāna, ’e te tīahira’a ho’i iāna i rāpae i tō rātou ’oire, ’ua reva atu ra ’oia, ’e ’ua rave ihora ’oia i te ’ē’a e tae atu ai i te ’oire i pi’ihia ’o Aarona.</div><div class="francais">13 Alors, lorsque le peuple eut dit cela, et eut résisté à toutes ses paroles, et l’eut injurié, et eut craché sur lui, et l’eut fait chasser de sa ville, il partit de là et se mit en route pour la ville qui était appelée Aaron.</div></div><div class="verse-container"><div class="tahitien">14 ’E i muri a’era, ’a haere noa ai ’oia i reira, ’ua teiaha roa ’oia i te ’oto, i te haerera’a nā roto i te mau ati e rave rahi, ’e te māuiui rahi o te ’ā’au, nō te parauti’a ’ore o te feiā e pārahi ra i te ’oire nō Amoniha, ’e i muri a’era, ’a teiaha noa ai Alama i te ’oto, inaha, ’ua fā mai ra te hō’ē melahi a te Fatu iāna, ’e ’ua nā ’ō mai ra :</div><div class="francais">14 Et il arriva que tandis qu’il s’y rendait, accablé de tristesse, traversant beaucoup de tribulations, et l’âme remplie d’angoisse à cause de la méchanceté du peuple qui était dans la ville d’Ammonihah, il arriva que, tandis qu’Alma était ainsi accablé de tristesse, voici, un ange du Seigneur lui apparut, disant :</div></div><div class="verse-container"><div class="tahitien">15 E ao tō ’oe e Alama ; nō reira, ’a fa’ateitei i tō ’oe upo’o i ni’a ’e ’a ’oa’oa, e mea ti’a roa ho’i ia ’oe ’ia ’oa’oa ; nō te mea ’ua itoito ’oe i te ha’apa’ora’a i te mau fa’auera’a a te Atua mai te tau mai ā i fāri’i ai ’oe i tā ’oe parau poro’i mātāmua nō ’ō mai iāna ra. Inaha, ’o vau nei te reira tei hōro’a atu i te reira ia ’oe.</div><div class="francais">15 Tu es béni, Alma ; c’est pourquoi, lève la tête et réjouis-toi, car tu as tout lieu de te réjouir ; car tu as été fidèle à garder les commandements de Dieu depuis le moment où tu as reçu ton premier message de lui. Voici, c’est moi qui te l’ai remis .</div></div><div class="verse-container"><div class="tahitien">16 ’E inaha, ’ua tonohia mai au nō te fa’aue atu ia ’oe na ’ia ho’i atu i te ’oire nō Amoniha, ’e ’ia a’o fa’ahou atu i te mau ta’ata nō taua ’oire ra ; ’oia ïa, ’ia a’o atu ia rātou. ’Oia ïa, ’ia parau atu ia rātou ē, ’ia ’ore rātou ’ia tātarahapa, e ha’amou te Fatu te Atua ia rātou.</div><div class="francais">16 Et voici, je suis envoyé pour te commander de retourner à la ville d’Ammonihah et de prêcher de nouveau au peuple de la ville ; oui, prêche-lui. Oui, dis-lui que s’il ne se repent pas, le Seigneur Dieu le détruira .</div></div><div class="verse-container"><div class="tahitien">17 Inaha ho’i, tē feruri noa nei rātou i teie taime i te rāve’a nō te fa’a’ore i te ti’amāra’a o tō ’oe ra mau ta’ata, (tē nā reira mai ra ho’i te Fatu) ’e e mea au ’ore ho’i ïa i te mau ture, ’e te mau parau, ’e te mau fa’auera’a ho’i tāna i tu’u mai i tōna ra mau ta’ata.</div><div class="francais">17 Car voici, il envisage en ce moment de détruire la liberté de ton peuple (car ainsi dit le Seigneur), ce qui est contraire aux lois et aux ordonnances, et aux commandements qu’il donnés à son peuple.</div></div><div class="verse-container"><div class="tahitien">18 I teienei, i muri a’era, ’ia fa’aro’o a’era Alama i te parau poro’i a te melahi a te Fatu ra, ’ua ho’i ’oi’oi atu ra ’oia i te fenua ra nō Amoniha. ’E ’ua tomo atu ’oia i roto i te ’oire nā te tahi ’ē’a atu, ’oia ïa, nā te ’ē’a i te pae apato’a nō te ’oire ra nō Amoniha.</div><div class="francais">18 Alors, il arriva que lorsqu’Alma eut reçu son message de l’ange du Seigneur, il retourna rapidement au pays d’Ammonihah. Et il entra dans la ville par un autre chemin, oui, par le chemin qui est au sud de la ville d’Ammonihah.</div></div><div class="verse-container"><div class="tahitien">19 ’E ’a tomo atu ai ’oia i roto i te ’oire, ’ua po’ia ’oia, ’e ’ua nā ’ō atu ra i te hō’ē ta’ata : E ti’a ānei ia ’oe ’ia hōro’a mai i te mā’a nā te hō’ē tāvini ha’eha’a o te Atua ?</div><div class="francais">19 Et comme il entrait dans la ville, il eut faim, et il dit à un homme : Veux-tu donner quelque chose à manger à un humble serviteur de Dieu ?</div></div><div class="verse-container"><div class="tahitien">20 ’E ’ua parau mai ra taua ta’ata ra iāna : E ta’ata ’āti Nephi au nei, ’e tē ’ite nei au ē, e peropheta mo’a ’oe nā te Atua, ’e ’o ’oe te ta’ata tā te melahi i parau mai i roto i te hō’ē ’ōrama ē : E fāri’i ’oe iāna. Nō reira, ’a haere mai nā muri iā’u i roto i tō’u fare, ’e e hōro’a atu vau nā ’oe i tā’u ra mā’a ; ’e ’ua ’ite ho’i au ē, e riro ’oe ’ei ha’amaita’ira’a nō’u ’e nō tō’u ra ’utuāfare ho’i.</div><div class="francais">20 Et l’homme lui dit : Je suis Néphite, et je sais que tu es un saint prophète de Dieu, car tu es l’homme dont un ange m’a dit dans une vision : Tu le recevras. C’est pourquoi, viens avec moi dans ma maison, et je te donnerai de ma nourriture ; et je sais que tu seras une bénédiction pour moi et ma maison.</div></div><div class="verse-container"><div class="tahitien">21 ’E i muri a’era, ’ua fāri’i mai ra taua ta’ata ra iāna i roto i tōna ra ’utuāfare ; ’e ’o Amuleka te i’oa o taua ta’ata ra ; ’e ’ua hōpoi mai ra ’oia i te faraoa e te ’īna’i ’e ’ua tu’u mai ra i mua ia Alama.</div><div class="francais">21 Et il arriva que l’homme le reçut dans sa maison ; et l’homme s’appelait Amulek, et il apporta du pain et de la viande, et les mit devant Alma.</div></div><div class="verse-container"><div class="tahitien">22 ’E i muri a’era, ’ua ’amu ihora Alama i te faraoa ’e ’ua pa’ia a’era, ’e ’ua ha’amaita’i ihora ’oia ia Amuleka ’e tōna ’utuāfare, ’e ’ua ha’amaita’i ato’a atu ra ’oia i te Atua.</div><div class="francais">22 Et il arriva qu’Alma mangea du pain et fut rassasié ; et il bénit Amulek et sa maison, et il rendit grâces à Dieu.</div></div><div class="verse-container"><div class="tahitien">23 ’E i muri iho i tōna ’amura’a ’e i te pa’iara’a, ’ua nā ’ō atu ra ’oia ia Amuleka : ’O vau nei ’o Alama te tahu’a rahi i ni’a i te ’ēkālesia a te Atua ē ’ati noa a’e te fenua nei.</div><div class="francais">23 Et lorsqu’il eut mangé et fut rassasié, il dit à Amulek : Je suis Alma, et je suis le grand prêtre de l’Église de Dieu dans tout le pays.</div></div><div class="verse-container"><div class="tahitien">24 ’E inaha, ’ua pi’ihia vau ’ia a’o atu i te parau a te Atua i rotopū i teie nei feiā, mai te au i te vārua nō te heheura’a ’e te tohu ; i pārahi na vau i teie nei fenua ’e ’aita rātou i fāri’i mai iā’u, ’ua tīahi rā rātou iā’u i rāpae ’e ’ua fātata vau i te huritua i teie nei fenua ē a muri noa atu.</div><div class="francais">24 Et voici, j’ai été appelé à prêcher la parole de Dieu parmi tout ce peuple, selon l’esprit de révélation et de prophétie ; et j’ai été dans ce pays, et ils n’ont pas voulu me recevoir, mais ils m’ont chassé, et j’étais sur le point de tourner le dos à ce pays pour toujours.</div></div><div class="verse-container"><div class="tahitien">25 Inaha rā, ’ua fa’auehia mai au ’ia ho’i fa’ahou mai ’e ’ia tohu i teie nei feiā ; ’oia ïa, ’ia fa’a’ite pāpū atu ia rātou i tā rātou mau ’ohipa ’ī’ino.</div><div class="francais">25 Mais voici, il m’a été commandé de faire demi-tour et de prophétiser à ce peuple, oui, et de témoigner contre lui concernant ses iniquités.</div></div><div class="verse-container"><div class="tahitien">26 ’E i teienei, e Amuleka, nō te mea ’ua fa’a’amu mai ’oe iā’u ’e ’ua fāri’i mai ho’i iā’u, e ha’amaita’ihia ’oe ; i po’ia na ho’i au nō te mea i ha’apae nā vau i te mā’a e rave rahi mahana.</div><div class="francais">26 Et maintenant, Amulek, parce que tu m’as nourri et que tu m’as pris chez toi, tu es béni ; car j’avais faim, car j’avais jeûné de nombreux jours.</div></div><div class="verse-container"><div class="tahitien">27 ’E ’ua pārahi ihora Alama i pīha’i iho ia Amuleka e rave rahi mahana hou ’oia i a’o atu ai i te mau ta’ata.</div><div class="francais">27 Et Alma demeura de nombreux jours avec Amulek avant de commencer à prêcher au peuple.</div></div><div class="verse-container"><div class="tahitien">28 ’E i muri a’era, ’ua tupu rahi ihora te mau ’ohipa ’ī’ino a te mau ta’ata.</div><div class="francais">28 Et il arriva que le peuple devint plus grossier dans ses iniquités.</div></div><div class="verse-container"><div class="tahitien">29 ’E ’ua tae mai ra te parau ia Alama, nā ’ō mai ra : ’A haere na ’oe ; ’e ’a parau ato’a atu ho’i i tō’u tāvini ra ia Amuleka, ’a haere atu ’e ’a tohu atu i teie nei feiā, i te nā-’ō-ra’a atu ē—’A tātarahapa ’outou, tē nā reira mai ra te Fatu, ’e ’ia ’ore ’outou ’ia tātarahapa, e tāho’ohia ïa teie nei feiā i tō’u ra riri ; ’oia ïa, e ’ore roa vau e fa’afāriu ’ē atu i tō’u ra riri rahi.</div><div class="francais">29 Et la parole parvint à Alma, disant : Va ; et dis aussi à mon serviteur Amulek : Va et prophétise à ce peuple, disant : Repentez-vous, car ainsi dit le Seigneur, si vous ne vous repentez pas, j’interviendrai contre ce peuple dans ma colère ; oui, et je ne détournerai pas mon ardente colère.</div></div><div class="verse-container"><div class="tahitien">30 ’E ’ua haere atu ra Alama ’e Amuleka ato’a i rotopū i te mau ta’ata, ’e ’ua fa’a’ite atu ra i te mau parau a te Atua ia rātou ; ’e ’ua ’ī roa rāua i te Vārua Maita’i.</div><div class="francais">30 Et Alma alla, et aussi Amulek, parmi le peuple, pour lui annoncer les paroles de Dieu ; et ils étaient remplis du Saint-Esprit.</div></div><div class="verse-container"><div class="tahitien">31 ’E ’ua hōro’ahia mai te mana ia rāua, ’e nō reira ’aita roa i ti’a i te hō’ē noa atu ’ia tāpe’a ia rāua i roto i te mau vāhi tāpe’ara’a i raro i te fenua ; ’e ’aita roa ho’i i ti’a i te ta’ata ’ia taparahi ia rāua ; ’āre’a rā ’aita rāua i fa’a’ohipa i tō rāua mana e tae roa atu i te taime ’ua ru’uru’uhia rāua i te mau taura ’e ’ua hurihia i roto i te vāhi tāpe’ara’a. I teienei, ’ua nā-reira-hia ’ia ti’a i te Fatu ’ia fa’a’ite atu i tōna ra mana nā roto ia rāua.</div><div class="francais">31 Et du pouvoir leur fut donné, de sorte qu’on ne pouvait les enfermer dans des cachots, et il n’était pas non plus possible à quiconque de les tuer ; néanmoins, ils n’exerçaient leur pouvoir que lorsqu’ils étaient liés de liens et jetés en prison. Or, cela se faisait pour que le Seigneur pût montrer son pouvoir en eux.</div></div><div class="verse-container"><div class="tahitien">32 ’E i muri a’era, ’ua haere atu ra rāua ’e ’ua a’o atu ra ’e ’ua tohu atu ra ho’i i te mau ta’ata, mai te au i te vārua e te mana tā te Fatu i hōro’a mai ia rāua ra.</div><div class="francais">32 Et il arriva qu’ils allèrent et commencèrent à prêcher et à prophétiser au peuple, selon l’Esprit et le pouvoir que le Seigneur leur avait donnés.</div></div>
            <div class="verse-container introduction"><div class="tahitien">Te mau parau a Alama, ’e te mau parau ato’a a Amuleka, ’o tei a’ohia atu i te mau ta’ata e pārahi ra i te fenua ra nō Amoniha. ’E ’oia ato’a ’ua hurihia rāua i roto i te fare tāpe’ara’a, ’e ’ua fa’aorahia rāua e te mana semeio o te Atua ’o tei vai na i roto ia rāua ra, mai te au i te pāpa’a parau a Alama.</div><div class="francais">Paroles d’Alma, et aussi paroles d’Amulek, qui furent annoncées au peuple qui était au pays d’Ammonihah. Ils sont jetés en prison et délivrés par la puissance miraculeuse de Dieu qui était en eux, selon les annales d’Alma.</div></div>
            <nav class="chapter-nav">
                <a href="chapter_9_7.html">Chapitre précédent</a> | 
                <a href="chapter_9_9.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
