
<!DOCTYPE html>
<html lang="fr">
<head>
    <meta charset="UTF-8">
    <title>Hel Chapitre 10</title>
    <link rel="stylesheet" href="../styles.css">
</head>
<body>
    <h1>Hel</h1>
    <h2>Hel Chapitre 10</h2>
    <div class="verse-container"><div class="tahitien">41 ’E tē vai ra ho’i te tahi pae tei parau ē : Inaha, e atua ’oia, ’āhiri ho’i e’ita ’oia i te atua, ’aita ïa e ti’a iāna ’ia ’ite i te mau mea ato’a. Inaha ho’i, ’ua fa’a’ite mai ’oia i te mau mana’o o tō tātou nei ’ā’au, ’e ’ua fa’a’ite ato’a mai ’oia i te tahi mau mea ato’a ; ’e ’ua fa’a’ite ato’a mai ’oia i te ta’ata mau i taparahi i tō tātou ha’avā rahi.</div><div class="francais">41 Et il en eut d’autres qui dirent : Voici, c’est un dieu, car s’il n’était un dieu il ne pourrait être informé de tout. Car voici, il nous dit les pensées de notre cœur, et il nous aussi appris des choses ; et il nous même fait connaître le véritable meurtrier de notre grand juge.</div></div>
    <div class="verse-container"><div class="tahitien">1 ’E i muri a’era, ’ua tupu a’era te ’āmahamahara’a i rotopū i te mau ta’ata, ’e nō reira ho’i ’ua ta’a ’ē noa a’era rātou i terā vāhi ’e i terā vāhi, ’e ’ua haere a’era rātou i tō rātou mau haere’a, vaiiho noa mai ra ia Nephi ana’e iho, ’a ti’a noa ai ’oia i rotopū ia rātou.</div><div class="francais">1 Et il arriva qu’il se produisit une division parmi le peuple, de sorte qu’ils se séparèrent çà et là et s’en allèrent, laissant Néphi seul, tandis qu’il se tenait au milieu d’eux.</div></div><div class="verse-container"><div class="tahitien">2 ’E i muri a’era, ’ua haere atu ra Nephi i tōna haere’a i tōna ihora fare, ma te feruri hōhonu i te mau mea tā te Fatu i fa’a’ite mai iāna ra.</div><div class="francais">2 Et il arriva que Néphi s’en alla vers sa maison, méditant sur les choses que le Seigneur lui avait montrées.</div></div><div class="verse-container"><div class="tahitien">3 ’E i muri a’era, ’a feruri hōhonu noa ai ’oia—’ua ’oto noa ’oia nō te ’ohipa ’ī’ino a te mau ta’ata o te mau ’āti Nephi, tā rātou mau ’ohipa huna nō te pōiri, ’e tā rātou mau taparahira’a ta’ata, ’e tā rātou mau harura’a i te tao’a, ’e te mau huru ’ohipa ’ī’ino ato’a—’e i muri a’era, ’a nā reira noa ai ’oia i te feruri hōhonu i roto i tōna ’ā’au, inaha, ’ua tae mai ra te hō’ē reo iāna, i te nā-’ō-ra’a mai ē :</div><div class="francais">3 Et il arriva que tandis qu’il méditait ainsi — fort abattu à cause de la méchanceté du peuple des Néphites, de leurs œuvres secrètes de ténèbres, et de leurs meurtres, et de leurs pillages, et de toutes sortes d’iniquités — et il arriva que tandis qu’il méditait ainsi dans son cœur, voici, une voix lui parvint, disant :</div></div><div class="verse-container"><div class="tahitien">4 E ao tō ’oe, e Nephi, nō taua mau mea tā ’oe i rave ra ; ’ua ’ite ho’i au ia ’oe i te fa’a’itera’a atu i te parau tā’u i hōro’a atu ia ’oe i teie nei feiā ma te tu’utu’u ’ore. ’E ’aita ’oe i mata’u ia rātou, ’e ’aita ato’a ’oe i fa’aherehere i tō ’oe iho ora, ’ua tītau rā i tō’u hina’aro, ’e ’ua ha’apa’o ho’i i tā’u ra mau fa’auera’a.</div><div class="francais">4 Béni es-tu, Néphi, pour les choses que tu as faites ; car j’ai vu comment tu as annoncé inlassablement à ce peuple la parole que je t’ai donnée. Et tu ne l’as pas craint et n’as pas cherché à préserver ta propre vie, mais tu as cherché à faire ma volonté et à garder mes commandements.</div></div><div class="verse-container"><div class="tahitien">5 ’E i teienei, nō te mea ’ua rave ’oe i te reira ma te tu’utu’u ’ore, inaha, e ha’amaita’i au ia ’oe ē a muri noa atu ; ’e e fa’ariro vau ia ’oe ’ei ta’ata pūai i te parau ’e i te ’ohipa, i te fa’aro’o ’e i te ravera’a i te mau ’ohipa ; ’oia ïa, ’e e tupu te mau mea ato’a mai te au i tā ’oe parau, nō te mea e ’ore ’oe e ani i tei au ’ore i tō’u nei hina’aro.</div><div class="francais">5 Et maintenant, parce que tu as fait cela aussi inlassablement, voici, je te bénirai à jamais ; et je te rendrai puissant en paroles et en actes, en foi et en œuvres ; oui, de sorte que tout te sera fait selon ta parole, car tu ne demanderas pas ce qui est contraire à ma volonté.</div></div><div class="verse-container"><div class="tahitien">6 Inaha, ’o Nephi ’oe, ’e ’o vau te Atua. Inaha, tē parau atu nei au ia ’oe i mua i te aro o tā’u ra mau melahi ē, e mana tō ’oe i ni’a i teie nei feiā, ’e nā ’oe e tā’iri i te fenua i te o’e, ’e i te ma’i rahi, ’e te pohe, mai te au i te parauti’a ’ore o teie nei feiā.</div><div class="francais">6 Voici, tu es Néphi, et je suis Dieu. Voici, je te déclare, en la présence de mes anges, que tu auras du pouvoir sur ce peuple et frapperas la terre de famine, et de peste, et de destruction, selon la méchanceté de ce peuple.</div></div><div class="verse-container"><div class="tahitien">7 Inaha, e hōro’a atu vau i te mana ia ’oe, ’o tā ’oe e tā’ati i te ao nei, e tā’ati-ato’a-hia ïa i te ao ra ; ’e tā ’oe e tātara i te ao nei e tātara-ato’a-hia ïa i te ao ra ; e nā reira ’oe i te fāri’i i te mana i rotopū i teie mau ta’ata.</div><div class="francais">7 Voici, je te donne du pouvoir pour que tout ce que tu scelleras sur la terre soit scellé au ciel, et que tout ce que tu délieras sur la terre soit délié au ciel ; et ainsi, tu auras du pouvoir parmi ce peuple.</div></div><div class="verse-container"><div class="tahitien">8 ’E nō reira, mai te mea e parau atu ’oe i teie nei hiero ’ia pararī nā te ’āfara’a, e nā-reira-hia ïa.</div><div class="francais">8 Et ainsi, si tu dis à ce temple qu’il sera fendu en deux, cela se fera.</div></div><div class="verse-container"><div class="tahitien">9 ’E mai te mea e parau atu ’oe i teie nei mou’a, ’ia hurihia ’oe i raro ’e ’ia riro ’ei fenua pāpū, e nā-reira-hia ïa.</div><div class="francais">9 Et si tu dis à cette montagne : Sois abaissée et nivelle-toi, ce sera fait.</div></div><div class="verse-container"><div class="tahitien">10 ’E inaha, mai te mea e parau atu ’oe ē, e tā’iri te Atua i teie nei feiā, e tupu mau ïa te reira.</div><div class="francais">10 Et voici, si tu dis que Dieu frappera ce peuple, cela arrivera.</div></div><div class="verse-container"><div class="tahitien">11 ’E i teienei, inaha, tē fa’aue atu nei au ia ’oe ’ia haere ’e ’ia fa’a’ite i teie nei feiā ē, tē nā ’ō mai nei te Fatu te Atua, ’oia te Manahope : ’Ia ’ore ’outou ’ia tātarahapa, e tā’irihia ’outou ē e pau roa atu.</div><div class="francais">11 Et maintenant, voici, je te commande d’aller annoncer à ce peuple : Ainsi dit le Seigneur Dieu, qui est le Tout-Puissant : À moins que vous ne vous repentiez, vous serez frappés jusqu’à la destruction .</div></div><div class="verse-container"><div class="tahitien">12 ’E inaha, i teienei, i muri a’era, ’ia oti a’era tā te Fatu paraura’a mai i teie mau parau ia Nephi, ’ua fa’aea ihora ’oia ’e ’aita a’era i haere atu i tōna ihora fare, ’ua ho’i mai ra rā i pīha’i iho i te mau pupu ta’ata i ha’apurarahia i ni’a te fenua ē ’ati noa a’e, ’e ’ua ha’amata ihora i te fa’a’ite atu ia rātou i te parau a te Fatu ’o tei parauhia mai iāna, nō ni’a i tō rātou ha’amoura’a ’ia ’ore rātou ’ia tātarahapa.</div><div class="francais">12 Et voici, alors, il arriva que lorsque le Seigneur lui eut dit ces paroles, Néphi s’arrêta et n’alla pas vers sa maison, mais retourna vers les multitudes qui étaient dispersées sur la surface du pays et commença à leur annoncer la parole que le Seigneur lui avait dite concernant leur destruction, si elles ne se repentaient pas.</div></div><div class="verse-container"><div class="tahitien">13 I teienei, inaha, noa atu ā taua semeio rahi i ravehia e Nephi nō te fa’a’ite atu ia rātou i te pohera’a o te ha’avā rahi ra, ’ua fa’a’eta’eta rātou i tō rātou ’ā’au ’e ’aita a’era rātou i fa’aro’o mai i te mau parau a te Fatu.</div><div class="francais">13 Or, voici, malgré ce grand miracle que Néphi avait fait en leur parlant de la mort de leur grand juge, elles s’endurcirent le cœur et n’écoutèrent pas les paroles du Seigneur.</div></div><div class="verse-container"><div class="tahitien">14 Nō reira, ’ua fa’a’ite atu Nephi i te parau a te Fatu ia rātou, i te nā-’ō-ra’a atu ē : Tē nā ’ō mai ra te Fatu, ’ia ’ore ’outou ’ia tātarahapa, e tā’irihia ’outou ē tae roa atu i te ha’amoura’a.</div><div class="francais">14 C’est pourquoi Néphi leur annonça la parole du Seigneur, disant : À moins que vous ne vous repentiez, ainsi dit le Seigneur, vous serez frappées jusqu’à la destruction.</div></div><div class="verse-container"><div class="tahitien">15 ’E i muri a’era, ’ia oti a’era tā Nephi fa’a’itera’a atu i te parau ia rātou, inaha, ’ua fa’a’eta’eta noa ā rātou i tō rātou ’ā’au ’e ’aita rātou i fa’aro’o i tāna ra mau parau ; nō reira ’ua fa’a’ino mai rātou iāna, ’e ’ua tītau rātou ’ia haru iāna, ’ia ti’a ia rātou ’ia huri iāna i roto i te fare tāpe’ara’a.</div><div class="francais">15 Et il arriva que lorsque Néphi leur eut annoncé la parole, voici, elles s’endurcirent le cœur malgré tout et ne voulurent pas écouter ses paroles ; c’est pourquoi elles l’injurièrent et cherchèrent à porter la main sur lui, afin de le jeter en prison.</div></div><div class="verse-container"><div class="tahitien">16 Inaha rā, tei roto iāna te mana o te Atua, ’e ’aita roa a’era i ti’a ia rātou ’ia rave iāna ’e ’ia huri iāna i roto i te fare tāpe’ara’a, i ravehia ho’i ’oia e te Vārua ’e ’ua ’āfa’i-’ē-hia mai rotopū mai ia rātou.</div><div class="francais">16 Mais voici, le pouvoir de Dieu était avec lui, et elles ne purent le prendre pour le jeter en prison, car il fut pris par l’Esprit et emporté du milieu d’elles.</div></div><div class="verse-container"><div class="tahitien">17 ’E i muri a’era, ’ua nā reira ’oia i te haere atu nā roto i te Vārua, mai terā pupu ta’ata i terā pupu ta’ata, i te fa’a’itera’a atu i te parau a te Atua, ē tae noa atu ’ua fa’a’ite atu ’oia i te reira ia rātou pā’āto’a, ’e ’aore rā ’ua fa’ataehia atu te reira i rotopū i te mau ta’ata pā’āto’a.</div><div class="francais">17 Et il arriva qu’il alla ainsi dans l’Esprit, de multitude en multitude, annonçant la parole de Dieu jusqu’à ce qu’il la leur eût annoncée à toutes, ou l’eût envoyée parmi tout le peuple.</div></div><div class="verse-container"><div class="tahitien">18 ’E i muri a’era, ’aita roa rātou i hina’aro ’ia fa’aro’o i tāna mau parau ; ’e ’ua tupu ihora te mārōra’a, ’e nō reira ho’i ’ua fa’ata’a ’ē a’era rātou ia rātou iho ’e ’ua ha’amata ihora i te taparahi te tahi i te tahi i te ’o’e.</div><div class="francais">18 Et il arriva qu’elles ne voulurent pas écouter sa parole ; et il commença à avoir des querelles, de sorte qu’elles furent divisées entre elles et commencèrent à s’entre-tuer par l’épée.</div></div><div class="verse-container"><div class="tahitien">19 ’E ’o te hope’a te reira nō te hitu ’ahuru ’e ma hō’ē o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">19 Et ainsi finit la soixante et onzième année du règne des juges sur le peuple de Néphi.</div></div>
    <div class="verse-container introduction"><div class="tahitien">’Ua tāparu Nephi i te Fatu ’ia mono i tā rātou ’arora’a i te o’e—E rave rahi tei pohe—’Ua tātarahapa rātou, ’e ’ua ani Nephi i te Fatu ’ia fa’atae mai i te ua—’Ua fāri’i Nephi ’e Lehi e rave rahi mau heheura’a—’Ua ha’apa’ari te feiā ’eiā haru o Gadianetona ia rātou iho i roto i te fenua. Fātata 20–6H.M.</div><div class="francais">Néphi persuade le Seigneur de remplacer leur guerre par une famine — Beaucoup de gens périssent — Ils se repentent, et Néphi importune le Seigneur pour qu’il envoie la pluie — Néphi et Léhi reçoivent beaucoup de révélations — Les brigands de Gadianton s’incrustent dans le pays. Vers 20–6 av. J.-C.</div></div>
    <p>
        <a href="chapter_10_9.html">Chapitre précédent</a> | 
        <a href="chapter_10_11.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
