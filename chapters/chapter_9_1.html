
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 1</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 1</h2>
    
    <div class="verse-container"><div class="tahitien">1 I teienei, i muri a’era, i te matahiti mātāmua nō te fa’aterera’a te mau ha’avā i ni’a i te mau ta’ata o Nephi, ’e mai teie taime atu, i haere na te ari’i ra ’o Mosia nā te ’ē’a i haerehia ’e tō te ao ato’a nei, i ’aro na ’oia i te tama’i maita’i, i haere na ’oia ma te parauti’a i mua i te Atua, ’e ’aita ’oia i vaiiho i te hō’ē ta’ata nō te fa’atere ’ei mono nōna ; ’āre’a rā ’ua fa’ati’a ’oia i te tahi mau ture, ’e ’ua fāri’ihia te reira e te mau ta’ata ; nō reira ’ua ti’a roa ia rātou ’ia ha’apa’o i te mau ture tāna i ha’amau.</div><div class="francais">1 Or, il arriva que la première année du règne des juges sur le peuple de Néphi, à partir de ce moment-là, le roi Mosiah étant allé où va tout ce qui est terrestre, ayant combattu un bon combat, ayant marché en droiture devant Dieu, ne laissant personne pour régner à sa place — néanmoins, il avait établi des lois, et elles étaient reconnues par le peuple : c’est pourquoi ils étaient obligés de se conformer aux lois qu’il avait faites —</div></div><div class="verse-container"><div class="tahitien">2 ’E i muri a’era, i te matahiti mātāmua nō te fa’aterera’a a Alama i te pārahira’a ha’avā, ’ua ’āfa’ihia mai ra te hō’ē ta’ata i mua iāna ’ia ha’avāhia, e ta’ata rahi ’oia ’e te tu’iro’o ho’i nō tōna pūai rahi.</div><div class="francais">2 et il arriva que la première année du règne d’Alma sur le siège du jugement, il eut un homme qui fut amené devant lui pour être jugé, un homme qui était d’une forte carrure et était renommé pour sa grande force.</div></div><div class="verse-container"><div class="tahitien">3 ’E ’ua haere ’oia i rotopū i te mau ta’ata i te a’ora’a atu ia rātou i tei parauhia e ana e parau nā te Atua, ’e te fa’a’inora’a i te ’ēkālesia ; ’e te paraura’a i te mau ta’ata e mea ti’a i te mau tahu’a ’e te mau ’orometua ato’a ’ia riro ’ei feiā auhia, ’e e ’ere i te mea ti’a ia rātou ’ia rave i te ’ohipa i tō rātou iho rima ; ’āre’a rā e mea ti’a ia rātou ’ia tauturuhia e te mau ta’ata.</div><div class="francais">3 Et il s’en était allé parmi le peuple, lui prêchant ce qu’il disait être la parole de Dieu, s’opposant à l’Église ; déclarant au peuple que tous les prêtres et instructeurs devraient être populaires, et qu’ils ne devraient pas travailler de leurs mains, mais qu’ils devraient être entretenus par le peuple.</div></div><div class="verse-container"><div class="tahitien">4 ’E ’ua parau ato’a atu ’oia i te mau ta’ata, e fa’aorahia te mau ta’ata ato’a i te mahana hope’a, ’e ’eiaha rātou e mata’u ’e ’eiaha ho’i e rurutaina, ’ia fa’ateitei rā rātou i tō rātou upo’o i ni’a ma te ’oa’oa ; ’ua hāmani ho’i te Fatu i te mau ta’ata ato’a, ’e ’ua fa’aora ho’i i te mau ta’ata ato’a ; ’e i te hope’a ra, e noa’a i te mau ta’ata ato’a te ora mure ’ore.</div><div class="francais">4 Et il témoigna aussi au peuple que toute l’humanité serait sauvée au dernier jour, et qu’il ne devait pas craindre ni trembler, mais qu’il pouvait lever la tête et se réjouir, car le Seigneur avait créé tous les hommes et avait aussi racheté tous les hommes, et, à la fin, tous les hommes auraient la vie éternelle.</div></div><div class="verse-container"><div class="tahitien">5 ’E i muri a’era, ’ua ha’api’i ’oia i teie mau mea ’e e rave rahi tei ti’aturi i tāna mau parau, ’oia ïa e rave rahi tei ha’amata i te tauturu iāna ’e tei hōro’a atu i te moni nāna.</div><div class="francais">5 Et il arriva qu’il enseigna tellement ces choses-là, que beaucoup crurent ses paroles, oui, un si grand nombre, qu’ils commencèrent à l’entretenir et à lui donner de l’argent.</div></div><div class="verse-container"><div class="tahitien">6 ’E ’ua ha’amata ihora ’oia i te fa’ateiteihia i te te’ote’o o tōna ’ā’au, ’e i te ’ō’omo i te mau ’ahu moni rahi, ’oia ïa, ’e ’ua ha’amata ihora ’oia i te fa’ati’a i te hō’ē ’ēkālesia i tei au i tāna i a’o ra.</div><div class="francais">6 Et il commença à être enflé dans l’orgueil de son cœur et à porter des habits très somptueux, oui, et commença même à établir une Église conforme à sa prédication.</div></div><div class="verse-container"><div class="tahitien">7 ’E i muri a’era, ’a haere atu ai ’oia nō te a’o atu ia rātou ’o tei ti’aturi i tāna ra parau, ’ua fārerei a’era ’oia i te hō’ē ta’ata nō te ’ēkālesia a te Atua, ’oia ïa, i te hō’ē o tā rātou mau ’orometua ; ’e ’ua ha’amata ihora ’oia i te mārō ’ū’ana mai iāna, ’ia ti’a iāna ’ia arata’i ’ē atu i te mau ta’ata nō te ’ēkālesia ; ’ua pāto’i atu ra rā taua ta’ata ra iāna, ma te a’o atu iāna i te mau parau a te Atua.</div><div class="francais">7 Et il arriva que tandis qu’il allait prêcher à ceux qui croyaient en sa parole, il rencontra un homme qui appartenait à l’Église de Dieu, oui, un de ses instructeurs ; et il se mit à s’opposer âprement à lui, afin d’égarer le peuple de l’Église ; mais l’homme lui résista, le reprenant au moyen des paroles de Dieu.</div></div><div class="verse-container"><div class="tahitien">8 I teienei ’o Gideona te i’oa o taua ta’ata ra ; ’e ’o ’oia ho’i tei riro na ’ei mauha’a i te rima o te Atua i te fa’aorara’a i te mau ta’ata o Limehi mai roto mai i te fa’atītīra’a.</div><div class="francais">8 Or, le nom de l’homme était Gédéon ; et c’était lui qui avait été un instrument entre les mains de Dieu pour délivrer le peuple de Limhi de la servitude.</div></div><div class="verse-container"><div class="tahitien">9 I teienei, nō te mea ’ua pāto’i atu Gideona iāna ma te fa’a’ohipa i te mau parau a te Atua, ’ua riri ihora ’oia ia Gideona, ’e ’ua rave ihora ’oia i tāna ’o’e ’e ’ua ha’amata ihora i te tā’iri iāna. I teienei nō te mea ’ua ruhiruhiā roa Gideona, nō reira ’aita atu ra i ti’a iāna ’ia pāruru atu i tāna ra mau tā’irira’a, nō reira ’ua pohe ihora ’oia i te ’o’e.</div><div class="francais">9 Or, parce que Gédéon lui résistait au moyen des paroles de Dieu, il fut furieux contre Gédéon, et tira son épée, et commença à le frapper. Or, Gédéon, étant accablé d’un grand nombre d’années, n’était donc pas capable de résister à ses coups, c’est pourquoi il fut tué par l’épée.</div></div><div class="verse-container"><div class="tahitien">10 ’E ’ua ravehia atu te ta’ata i taparahi iāna ’e te mau ta’ata o te ’ēkālesia, ’e ’ua ’āfa’ihia atu ’oia i mua ia Alama, ’ia ha’avāhia ’oia mai te au i te mau hara tāna i rave.</div><div class="francais">10 Et l’homme qui l’avait tué fut pris par le peuple de l’Église et fut amené devant Alma pour être jugé selon les crimes qu’il avait commis.</div></div><div class="verse-container"><div class="tahitien">11 ’E i muri a’era, ’ua ti’a atu ra ’oia i mua ia Alama ’e ’ua pāruru iāna iho ma te mata’u ’ore.</div><div class="francais">11 Et il arriva qu’il se tint devant Alma et plaida pour lui-même avec beaucoup de hardiesse.</div></div><div class="verse-container"><div class="tahitien">12 ’Ua parau atu ra rā Alama iāna : Inaha, ’o teie te taime mātāmua i tupu ai te mau ’ohipa ha’avare a te mau tahu’a i rotopū i teie mau ta’ata. ’E inaha, e ’ere ’oe i te tahu’a ha’avare ana’e ra, ’ua tāmata rā ’oe i te ha’apūai i te ’ohipa ha’avare a te mau tahu’a ma te fa’a’ohipa i te ’o’e ; ’e ’ia ha’apūaihia te ’ohipa ha’avare a te mau tahu’a i rotopū i teie nei mau ta’ata, e ha’amou-roa-hia rātou.</div><div class="francais">12 Mais Alma lui dit : Voici, c’est la première fois que les intrigues de prêtres sont introduites parmi ce peuple. Et voici, tu n’es pas seulement coupable d’intrigues de prêtres, mais tu t’es efforcé de les imposer par l’épée ; et si les intrigues de prêtres devaient être imposées parmi ce peuple, elles causeraient son entière destruction.</div></div><div class="verse-container"><div class="tahitien">13 ’E ’ua ha’amani’i ho’i ’oe i te toto o te hō’ē ta’ata parauti’a, ’oia ïa, te hō’ē ta’ata ’o tei rave i te ’ohipa maita’i e rave rahi i rotopū i teie nei mau ta’ata ; ’e ’ia fa’aora noa mātou ia ’oe na, e iri mai ïa tōna toto i ni’a ia mātou ’ei tāho’ora’a.</div><div class="francais">13 Et tu as versé le sang d’un juste, oui, d’un homme qui fait beaucoup de bien parmi ce peuple ; et si nous t’épargnions, son sang crierait vengeance contre nous.</div></div><div class="verse-container"><div class="tahitien">14 Nō reira ’ua fa’autu’ahia ’oe ’ia pohe, mai te au i te ture i hōro’ahia mai ia tātou e Mosia, ’oia tō tātou ari’i hope’a ; ’e ’ua fāri’ihia te reira e teie nei mau ta’ata ; nō reira e mea ti’a roa i teie nei mau ta’ata ’ia ha’apa’o i taua ture ra.</div><div class="francais">14 C’est pourquoi tu es condamné à mourir, selon la loi qui nous été donnée par Mosiah, notre dernier roi ; et elle été reconnue par ce peuple ; c’est pourquoi ce peuple doit se conformer à la loi.</div></div><div class="verse-container"><div class="tahitien">15 ’E i muri a’era, ’ua rave atu ra rātou iāna ; ’o Nehora tōna i’oa ; ’e ’ua hōpoi atu ra rātou iāna i ni’a i te tupua’i ’āivi i Maniti ra, ’e i reira ’ua tītauhia ’oia ’ia fā’i, ’e ’ua fā’i mai ’oia i mua i te mau ra’i ’e te fenua ē, e mea au ’ore tāna i ha’api’i i te mau ta’ata i tā te Atua ra parau ; ’e i reira ’oia i pohe ai i te hō’ē pohe ha’amā.</div><div class="francais">15 Et il arriva qu’ils l’emmenèrent ; et son nom était Néhor ; et ils le portèrent sur le sommet de la colline de Manti, et là, il fut obligé, ou plutôt reconnut, entre les cieux et la terre, que ce qu’il avait enseigné au peuple était contraire à la parole de Dieu ; et là, il subit une mort ignominieuse.</div></div><div class="verse-container"><div class="tahitien">16 ’Āre’a rā, ’aita te reira i fa’a’ore i te ha’apararera’a i te ’ohipa ha’avare a te mau tahu’a i ni’a i te fenua ē ’ati noa a’e ; e rave rahi ho’i tei au i te mau mea faufa’a ’ore o te ao nei, ’e ’ua haere atu rātou ma te a’o haere i te mau ha’api’ira’a ha’avare ; ’e ’ua nā reira rātou ’ia noa’a te tao’a e te tura.</div><div class="francais">16 Néanmoins, cela ne mit pas fin à la diffusion des intrigues de prêtres dans le pays ; car il en avait beaucoup qui aimaient les choses vaines du monde, et ils s’en allaient, prêchant de fausses doctrines ; et cela, ils le faisaient par amour de la richesse et des honneurs.</div></div><div class="verse-container"><div class="tahitien">17 ’Āre’a rā, ’aita i ti’a ia rātou ’ia ha’avare noa, i mata’u ho’i rātou i te ture, mai te mea e ’itehia, ’ua fa’autu’ahia te mau ta’ata ha’avare ; nō reira ’ua fa’ahua a’o noa rātou mai te au i tō rātou ti’aturira’a ; ’e i teienei ’aita tō te ture e mana i ni’a i te hō’ē ta’ata nō tōna ti’aturira’a.</div><div class="francais">17 Néanmoins, ils n’osaient pas mentir, de peur que cela ne se sût, par crainte de la loi, car les menteurs étaient punis ; c’est pourquoi ils prétendaient prêcher selon leur croyance ; or, la loi ne pouvait rien faire contre la croyance d’un homme.</div></div><div class="verse-container"><div class="tahitien">18 ’E ’aita ato’a i ti’a ia rātou ’ia ’eiā, i mata’u ho’i rātou i te ture ; nō te mea ’ua fa’autu’ahia rātou ’o tei ’eiā ; ’e ’aita ho’i i ti’a ia rātou ’ia rave huna noa, ’aita ato’a ’ia taparahi i te ta’ata, nō te mea ’o ’oia ’o tei taparahi i te ta’ata ra, ’ua fa’autu’ahia ïa ’oia ’ia pohe.</div><div class="francais">18 Et ils n’osaient pas voler, par crainte de la loi, car de tels hommes étaient punis ; ils n’osaient pas non plus commettre des actes de brigandage, ni le meurtre, car celui qui commettait le meurtre était puni de mort .</div></div><div class="verse-container"><div class="tahitien">19 ’Āre’a rā, i muri a’era, ’ua ha’amata ihora te feiā e ’ere i tō te ’ēkālesia a te Atua ’ia hāmani ’ino i te feiā i roto i te ’ēkālesia a te Atua, ’e ’ua rave ho’i rātou i te i’oa o te Mesia i ni’a iho ia rātou.</div><div class="francais">19 Mais il arriva que ceux qui n’appartenaient pas à l’Église de Dieu commencèrent à persécuter ceux qui appartenaient à l’Église de Dieu et avaient pris sur eux le nom du Christ.</div></div><div class="verse-container"><div class="tahitien">20 ’Oia ïa, ’ua hāmani ’ino rātou ia rātou, ’e ’ua fa’a’ino ia rātou i te mau huru parau ato’a ra, ’e tē nā-reira-hia ra rātou nō tō rātou ha’eha’a ; nō te mea ’aita rātou i te’ote’o i roto i tō rātou iho ’ā’au, ’e nō te mea ho’i ’ua ha’api’i atu rātou i te parau a te Atua, te tahi i te tahi, ma te moni ’ore e ma te ho’o ’ore.</div><div class="francais">20 Oui, ils les persécutèrent et les affligèrent de toutes sortes de paroles, et cela à cause de leur humilité ; parce qu’ils ne s’enorgueillissaient pas à leurs propres yeux, et parce qu’ils se communiquaient les uns aux autres la parole de Dieu, sans argent, sans rien payer.</div></div><div class="verse-container"><div class="tahitien">21 I teienei tē vai ra te hō’ē ture ’eta’eta i rotopū i te mau ta’ata nō te ’ēkālesia, ’oia ho’i ’eiaha te hō’ē ta’ata nō te ’ēkālesia e ti’a mai nō te hāmani ’ino i te feiā i rāpae i te ’ēkālesia, e ’eiaha ho’i te hāmani-’ino-ra’a ’ia tupu i rotopū ia rātou iho.</div><div class="francais">21 Or, il avait une loi stricte parmi le peuple de l’Église qu’aucun homme appartenant à l’Église ne pouvait se lever pour persécuter ceux qui n’appartenaient pas à l’Église, et qu’il ne devait pas avoir de persécutions entre eux.</div></div><div class="verse-container"><div class="tahitien">22 ’Āre’a rā, tē vai ra e rave rahi i rotopū ia rātou ’o tei ha’amata i te fa’ate’ote’o, ’e tei ha’amata i te mārō ’ū’ana atu i tō rātou mau ’enemi, ē tae noa atu i te motora’a, ’oia ïa, e moto atu rātou te tahi i te tahi i tō rātou rima.</div><div class="francais">22 Néanmoins, il en eut beaucoup parmi eux qui commencèrent à être orgueilleux et qui entrèrent dans une vive contestation avec leurs adversaires, allant même jusqu’aux coups ; oui, ils se frappaient du poing.</div></div><div class="verse-container"><div class="tahitien">23 I teienei teie te piti o te matahiti nō te fa’aterera’a a Alama, ’o te tumu ïa nō te ’ati rahi o te ’ēkālesia ; ’oia ïa, ’o te tumu ïa nō te tāmatara’a rahi i roto i te ’ēkālesia.</div><div class="francais">23 Or, cela se passait la deuxième année du règne d’Alma, et ce fut une cause de grande affliction pour l’Église ; oui, ce fut la cause d’une grande épreuve pour l’Église.</div></div><div class="verse-container"><div class="tahitien">24 ’Ua ’eta’eta ho’i te ’ā’au o te mau ta’ata e rave rahi, ’e ’ua paraihia tō rātou mau i’oa, ’e ’aita atu ra rātou i ha’amana’o-fa’ahou-hia i rotopū i te mau ta’ata o te Atua. ’E e rave rahi ho’i tei fa’aātea ’ē atu ia rātou mai rotopū atu ia rātou.</div><div class="francais">24 Car beaucoup avaient le cœur endurci, et leurs noms furent effacés, de sorte qu’on ne s’en souvint plus parmi le peuple de Dieu. Et aussi, beaucoup se retirèrent de parmi eux.</div></div><div class="verse-container"><div class="tahitien">25 I teienei, e tāmatara’a rahi teie nō rātou ’o tei mau pāpū i te fa’aro’o ; ’āre’a rā ’ua fa’aitoito noa rātou ’e ’ua tāmau māite ho’i i te ha’apa’o i te mau fa’auera’a a te Atua, ’e ’ua fa’a’oroma’i rātou i te hāmani-’ino-ra’a i ha’apu’ehia i ni’a iho ia rātou ra.</div><div class="francais">25 Or, c’était là une grande épreuve pour ceux qui restaient fermes dans la foi ; néanmoins, ils étaient constants et immuables à garder les commandements de Dieu, et ils supportaient avec patience les persécutions qui s’accumulaient sur eux.</div></div><div class="verse-container"><div class="tahitien">26 ’E ’ia vaiiho te mau tahu’a i tā rātou ’ohipa nō te ha’api’i atu i te parau a te Atua i te mau ta’ata, ’ua vaiiho ato’a te mau ta’ata i tā rātou ’ohipa nō te fa’aro’o i te parau a te Atua. ’E ’ia oti a’era te tahu’a i te fa’a’ite atu i te parau a te Atua ia rātou, ’ua ho’i fa’ahou atu ra rātou ato’a i tā rātou mau ’ohipa ma te itoito ; ’e ’aita te tahu’a i mana’o ē, e mea maita’i a’e ’oia i tei fa’aro’o mai iāna, e ’ere ho’i te ta’ata a’o i te mea maita’i a’e i tei fa’aro’o mai iāna, e ’ere ato’a te ’orometua i te mea maita’i a’e i te ta’ata e ha’api’ihia ra ; e hō’ē ā fāito tō rātou ato’a, ’e ’ua rave rātou ato’a i te ’ohipa, te ta’ata tāta’itahi mai te au i tōna ra pūai.</div><div class="francais">26 Et lorsque les prêtres quittaient leur travail pour communiquer la parole de Dieu au peuple, le peuple quittait aussi ses travaux pour entendre la parole de Dieu. Et lorsque le prêtre leur avait communiqué la parole de Dieu, ils retournaient tous diligemment à leurs travaux ; et le prêtre ne s’estimait pas au-dessus de ses auditeurs, car le prédicateur n’était pas meilleur que l’auditeur, et l’instructeur n’était pas meilleur que celui qui apprenait ; et ainsi, ils étaient tous égaux, et ils travaillaient tous, chacun selon sa force.</div></div><div class="verse-container"><div class="tahitien">27 ’E ’ua ’ōpere rātou i te tahi tufa’a nō tā rātou tao’a, te ta’ata tāta’itahi mai te au i tei noa’a iāna, i te feiā veve ’e i te ta’ata nava’i ’ore, ’e i te feiā ma’i, ’e i tei ro’ohia i te ’ati ra ; ’e ’aita rātou i ’ō’omo i te mau ’ahu moni rahi, e feiā mā ’e te nehenehe ho’i rātou.</div><div class="francais">27 Et ils accordaient de leurs biens, chacun selon ce qu’il avait, aux pauvres, et aux nécessiteux, et aux malades, et aux affligés ; et ils ne portaient pas d’habits somptueux, et cependant, ils étaient soignés et beaux.</div></div><div class="verse-container"><div class="tahitien">28 ’E ’ua nā reira rātou i te fa’anahonaho i te mau ’ohipa a te ’ēkālesia ; ’e ’ua ha’amata fa’ahou te hau i te vai tāmau noa ; noa atu ā te mau hāmani-’ino-ra’a ato’a.</div><div class="francais">28 Et c’est ainsi qu’ils établirent les affaires de l’Église ; et c’est ainsi qu’ils recommencèrent à avoir une paix continuelle, malgré toutes leurs persécutions.</div></div><div class="verse-container"><div class="tahitien">29 ’E i teienei, nō tō te ’ēkālesia itoito i ha’amata ai rātou ’ia riro ’ei feiā tao’a rahi, ’e ’ua noa’a te mau mea ato’a i hina’arohia e rātou ra—e rave rahi mau nana māmoe ’e mau nana pua’atoro, ’e te mau huru fanau’a ’ānimara poria ato’a, ’e ’ua rahi tā rātou sītona, ’e te ’auro, ’e te ’ārio, ’e te mau mea tao’a rahi ato’a ra, ’e ’ua rahi tā rātou tirita ’e te ’ahu paruai maita’i roa, ’e te mau huru ’ahu maita’i ato’a ’o tei ’ore i fa’a’una’unahia.</div><div class="francais">29 Et alors, à cause de la stabilité de l’Église, ils commencèrent à être extrêmement riches, ayant une abondance de tout ce dont ils avaient besoin : une abondance de troupeaux de gros et de petit bétail, et de bétail engraissé de toute sorte, et aussi abondance de grain, et d’or, et d’argent, et de choses précieuses, et abondance de soie, et de fin lin retors, et de toute sorte de bon tissu simple.</div></div><div class="verse-container"><div class="tahitien">30 ’E nō reira, i roto i tō rātou huru manuia rahi, ’aita rātou i tu’u ’ē atu i tei taha’a noa, ’e tei poia, ’e tei po’ihā, ’e tei pohehia i te ma’i, ’e tei ’ore i fa’a’amuhia i te mā’a ; ’e ’aita rātou i ha’amau i tō rātou ’ā’au i ni’a i te mau tao’a rahi ; nō reira ’ua hōro’a noa rātou nā te mau ta’ata ato’a, i te ta’ata pa’ari ’e te ta’ata ’āpī ato’a ho’i, i te tītī ’e te ti’amā, i te tāne ’e te vahine, i te feiā i roto i te ’ēkālesia ’e tei rāpae ho’i i te ’ēkālesia ; ’aita rātou e ha’apa’o i te huru o te ta’ata i ’ere i te maita’i.</div><div class="francais">30 Et ainsi, dans leur situation prospère, ils ne renvoyaient aucun de ceux qui étaient nus, ou qui avaient faim, ou qui avaient soif, ou qui étaient malades, ou qui n’avaient pas été nourris ; et ils ne mettaient pas leur cœur dans les richesses ; c’est pourquoi ils étaient généreux envers tous, jeunes et vieux, esclaves et libres, hommes et femmes, qu’ils fussent hors de l’Église ou dans l’Église, ne faisant pas acception de personnes en ce qui concerne ceux qui étaient dans le besoin.</div></div><div class="verse-container"><div class="tahitien">31 ’E nō reira ’ua manuia maita’i rātou ’e ’ua riro rātou ’ei feiā tao’a rahi roa atu i te feiā i rāpae i te ’ēkālesia.</div><div class="francais">31 Et c’est ainsi qu’ils prospérèrent et devinrent beaucoup plus riches que ceux qui n’appartenaient pas à leur Église.</div></div><div class="verse-container"><div class="tahitien">32 Nō te feiā ho’i i rāpae i te ’ēkālesia ’ua rave noa rātou i te mau ’ohipa tahutahu, ’e te ha’amori ’īdolo, ’e te fa’atau, ’e te mau parau ri’i paieti ’ore, ’e te mi’imi’i, ’e te mārō ; ’e tē ’ō’omo ra rātou i te mau ’ā’ahu moni rahi ; ’e tē fa’ateiteihia ra i roto i te te’ote’o o tō rātou iho ’ā’au ; i te hāmani-’ino-ra’a, te ha’avarera’a, te ’eiāra’a, te harura’a i te tao’a, te tai’atara’a, te taparahira’a i te ta’ata, ’e te ravera’a i te mau huru ’ohipa ’ī’ino ato’a ; ’āre’a rā, ’ua fa’autu’ahia e te ture rātou ato’a ’o tei ’ōfati i te reira, mai te mea ’ua ti’a ’ia nā-reira-hia.</div><div class="francais">32 Car ceux qui n’appartenaient pas à leur Église se livraient à la sorcellerie, et à l’idolâtrie ou à l’indolence, et aux babillages, et à l’envie, et à la discorde, portant des habits somptueux, étant enflés dans l’orgueil de leurs propres yeux, persécutant, mentant, volant, commettant des actes de brigandage, la fornication et le meurtre, et toute sorte de méchanceté ; néanmoins, la loi était mise en application à l’égard de tous ceux qui la transgressaient, dans la mesure où c’était possible.</div></div><div class="verse-container"><div class="tahitien">33 ’E i muri a’era, nā roto i te fa’autu’ara’a a te ture i ni’a ia rātou, ’ua fāri’i te ta’ata tāta’itahi i te fa’autu’ara’a nō te ’ohipa tāna i rave, ’ua fa’aea ri’i ihora rātou, ’e ’aita atu ra rātou i hina’aro ’ia rave fa’a’ite mai i tā rātou mau ’ohipa ’ī’ino ; nō reira ’ua tupu te hau rahi i rotopū i te mau ta’ata o Nephi ē tae noa atu i te pae o te matahiti nō te fa’aterera’a a te mau ha’avā.</div><div class="francais">33 Et il arriva que parce qu’on leur appliquait ainsi la loi, chacun souffrant selon ce qu’il avait fait, ils devinrent plus calmes et n’osèrent plus commettre de méchanceté, de peur que cela ne se sût ; c’est pourquoi, il eut beaucoup de paix parmi le peuple de Néphi, jusqu’à la cinquième année du règne des juges.</div></div>
    <div class="verse-container introduction"><div class="tahitien">’Ua tītau ’Amaliki ’ia riro ’ei ari’i ’e ’ua pāto’ihia te reira e te reo o te mau ta’ata—’Ua fa’arirohia ’oia ’ei ari’i ’e te mau ta’ata i pe’e atu iāna—’Ua fa’atupu te mau ’āti ’Amaliki i te ’arora’a i te mau ’āti Nephi ’e ’ua pau rātou—’Ua ’āmui tāhō’ē te mau ’āti Lamana ’e te mau ’āti ’Amaliki i tō rātou mau nu’u fa’ehau ’e ’ua pau rātou—’Ua taparahi ha’apohe Alama ia ’Amaliki. Fātata 87H.M.</div><div class="francais">Amlici cherche à être roi et est rejeté par la voix du peuple — Ses partisans le font roi — Les Amlicites font la guerre aux Néphites et sont battus — Les Lamanites et les Amlicites unissent leurs forces et sont battus — Alma tue Amlici. Vers 87 av. J.-C.</div></div>
    <p>
        
        <a href="chapter_9_2.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
