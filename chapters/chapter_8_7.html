
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 7</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 7</h2>
    <div class="verse-container"><div class="tahitien">1 ’E i teienei, i muri a’era, ’ua fāri’i noa te ari’i Mosia i te hau nō te ārea e toru matahiti te maoro, ’e ’ua hina’aro a’era ’oia ’ia ’ite i te parau nō te mau ta’ata i haere i ni’a, nō te fa’aea i te fenua ra nō Lehi-Nephi, ’oia ho’i i te ’oire nō Lehi-Nephi ; nō te mea ’aita tōna mau ta’ata i fa’aro’o i te parau nō ni’a ia rātou, mai te taime i fa’aru’e ai rātou i te fenua ra nō Zarahemela ; nō reira, ’ua ha’ape’ape’a rātou iāna i tā rātou ra mau tītaura’a.</div><div class="francais">1 Et alors, il arriva que lorsqu’il eut connu une paix continuelle pendant trois ans, le roi Mosiah voulut savoir ce qu’était devenu le peuple qui était monté demeurer au pays de Léhi-Néphi, ou dans la ville de Léhi-Néphi ; car son peuple n’avait eu aucune nouvelle de lui depuis le moment où il avait quitté le pays de Zarahemla ; c’est pourquoi, il le lassait de ses importunités.</div></div><div class="verse-container"><div class="tahitien">2 ’E i muri a’era, ’ua fa’ati’a atu ra te ari’i Mosia hō’ē ’ahuru ma ono o tōna mau ta’ata pūai ’ia haere i ni’a, i te fenua ra nō Lehi-Nephi nō te ’imi i tō rātou mau taea’e.</div><div class="francais">2 Et il arriva que le roi Mosiah permit à seize de leurs hommes forts de monter au pays de Léhi-Néphi pour s’enquérir de leurs frères.</div></div><div class="verse-container"><div class="tahitien">3 ’E i muri a’era, ’ia ao a’era, ’ua ha’amata ihora rātou i te haere i ni’a, ’e tei rotopū ia rātou te tahi ta’ata pūai ’e te itoito, ’o Amona, ’e e hua’ai ’oia nō Zarahemela ; ’e e ta’ata fa’atere ho’i ’oia nō rātou.</div><div class="francais">3 Et il arriva que le lendemain ils commencèrent à monter, ayant avec eux un certain Ammon, qui était un homme fort et puissant, et un descendant de Zarahemla ; et il était aussi leur chef.</div></div><div class="verse-container"><div class="tahitien">4 ’E i teienei, ’aita rātou i ’ite i te ’ē’a e haere nā roto i te mēdēbara, e tae atu ai i ni’a i te fenua ra nō Lehi-Nephi ; nō reira ’ua haere ’ē noa rātou i roto i te mēdēbara e rave rahi mau mahana, ’oia ïa, ’ua haere ’ē noa rātou e maha ’ahuru mahana.</div><div class="francais">4 Or, ils ne savaient pas dans quelle direction ils devaient voyager dans le désert pour monter au pays de Léhi-Néphi ; c’est pourquoi ils errèrent de nombreux jours dans le désert ; ils errèrent quarante jours.</div></div><div class="verse-container"><div class="tahitien">5 ’E ’ia ma’iri e maha ’ahuru mahana tō rātou haere-’ē-noa-ra’a, ’ua tae atu ra rātou i te hō’ē ’āivi i te pae apato’erau i te fenua ra nō Siloma, ’e ’ua fa’ati’a ihora rātou i tō rātou mau ti’ahapa i reira.</div><div class="francais">5 Et lorsqu’ils eurent erré quarante jours, ils arrivèrent à une colline, qui est au nord du pays de Shilom, et ils dressèrent leurs tentes.</div></div><div class="verse-container"><div class="tahitien">6 ’E ’ua rave ihora Amona i nā taea’e to’otoru nōna ra, ’o Amaleki, ’o Helema, ’e ’o Hema tō rātou mau i’oa, ’e ’ua haere atu ra rātou i raro, i te fenua ra nō Nephi.</div><div class="francais">6 Et Ammon prit trois de ses frères, et leurs noms étaient Amaléki, Hélem, et Hem, et ils descendirent au pays de Néphi .</div></div><div class="verse-container"><div class="tahitien">7 ’E inaha, ’ua fārerei atu ra rātou i te ari’i o te feiā e pārahi ra i te fenua ra nō Nephi, ’e i te fenua ra nō Siloma ; ’e ’ua ha’a’atihia rātou e te fa’ehau o te ari’i, ’e ’ua ravehia rātou, ’e ’ua ru’uru’uhia, ’e ’ua tu’uhia i roto i te fare tāpe’ara’a.</div><div class="francais">7 Et voici, ils rencontrèrent le roi du peuple qui était au pays de Néphi et au pays de Shilom ; et ils furent entourés par la garde du roi, et furent pris, et furent liés, et furent jetés en prison.</div></div><div class="verse-container"><div class="tahitien">8 ’E i muri a’era, ’ua tāpe’ahia rātou e piti mahana i roto i te fare tāpe’ara’a ’e ’ua arata’i-fa’ahou-hia atu ra rātou i mua i te ari’i, ’e ’ua tātarahia tō rātou mau tā’amu ; ’e ’ua ti’a noa ihora rātou i mua i te ari’i, ’e ’ua fa’ati’ahia ’e ’ua fa’auehia rātou ’ia pāhono mai i te mau uira’a tāna e ui atu ia rātou.</div><div class="francais">8 Et il arriva que lorsqu’ils eurent été deux jours en prison, ils furent de nouveau amenés devant le roi, et on détacha leurs liens ; et ils se tinrent devant le roi, et il leur fut permis, ou plutôt commandé, de répondre aux questions qu’il leur poserait.</div></div><div class="verse-container"><div class="tahitien">9 ’E ’ua parau atu ra ’oia ia rātou : Inaha, ’o vau nei ’o Limehi, te tamaiti a Noa, ’oia te tamaiti a Zenifa, ’o tei haere mai i ni’a nei mai te fenua nō Zarahemela mai, nō te fatu i teie nei fenua, i te fenua o tō rātou ra mau metua, ’o tei fa’arirohia ’ei ari’i nā roto i te reo o te mau ta’ata.</div><div class="francais">9 Et il leur dit : Voici, je suis Limhi, fils de Noé, qui était fils de Zénif, qui monta du pays de Zarahemla pour hériter de ce pays, lequel était le pays de leurs pères, qui fut fait roi par la voix du peuple.</div></div><div class="verse-container"><div class="tahitien">10 ’E i teienei, ’ua hina’aro vau ’ia ’ite i te tumu i ha’afātata mai ai ’outou i te mau patu o te ’oire nei ma te mata’u ’ore, ’a pārahi ai au, ’o vau iho, ’e tō’u mau fa’ehau ato’a ho’i i rāpae’au i te ’ūputa ?</div><div class="francais">10 Et maintenant, je désire connaître la raison pour laquelle vous avez eu la hardiesse de venir près des murailles de la ville, lorsque j’étais moi-même avec mes gardes en dehors de la porte ?</div></div><div class="verse-container"><div class="tahitien">11 ’E i teienei, ’o teie te tumu ’ua fa’aora vau ia ’outou, ’ia ti’a iā’u ’ia ui atu ia ’outou, ’āhiri ’aita te reira mana’o i tupu, ’ua fa’aue atu na ïa vau i tā’u mau fa’ehau ’ia taparahi ia ’outou. ’Ua fa’ati’ahia ’outou ’ia paraparau mai.</div><div class="francais">11 Or, c’est pour cette raison que j’ai souffert que vous soyez préservés, c’est pour pouvoir vous interroger, sinon je vous aurais fait mettre à mort par mes gardes. Il vous est permis de parler.</div></div><div class="verse-container"><div class="tahitien">12 ’E i teienei, ’ia ’ite a’era Amona ē, ’ua fa’ati’ahia ’oia ’ia paraparau atu, ’ua haere atu ra ’oia i mua ’e ’ua pi’o ihora i mua i te aro o te ari’i ; ’e ’ia ti’a fa’ahou a’era ’oia i ni’a ’ua nā ’ō atu ra ’oia : E te ari’i ē, ’ua māuruuru roa vau i te Atua i teie nei mahana, i te mea tē ora nei ā vau, ’e ’ua fa’ati’ahia vau ’ia paraparau ; ’e e tāmata ho’i au ’ia paraparau atu ma te mata’u ’ore ;</div><div class="francais">12 Et alors, lorsqu’Ammon vit qu’il lui était permis de parler, il s’avança et se prosterna devant le roi ; et, se relevant, il dit : Ô roi, je suis très reconnaissant aujourd’hui devant Dieu d’être encore vivant et d’avoir la permission de parler ; et je m’efforcerai de parler avec hardiesse ;</div></div><div class="verse-container"><div class="tahitien">13 Nō te mea ’ua ’ite au ē, ’āhiri ’oe i ’ite ē ’o vai au nei, ’aita ïa ’oe e fa’ati’a ’ia ru’uru’uhia vau i teie nei mau tā’amu. Nō te mea ’o Amona vau, ’e e hua’ai ho’i au nō Zarahemela, ’e i haere mai mātou mai te fenua nō Zarahemela mai nō te ’imi i tō mātou mau taea’e, tā Zenifa i arata’i mai i ni’a nei mai roto mai i taua fenua ra.</div><div class="francais">13 car j’ai l’assurance que si tu m’avais connu, tu n’aurais pas souffert que je porte ces liens. Car je suis Ammon, descendant de Zarahemla, et je suis monté du pays de Zarahemla pour m’enquérir de nos frères que Zénif fit monter hors de ce pays.</div></div><div class="verse-container"><div class="tahitien">14 ’E i teienei, i muri a’era, i tō Limehi fa’aro’ora’a i te mau parau a Amona, ’ua ’oa’oa roa ihora ’oia, ’e ’ua nā ’ō atu ra : I teienei, ’ua ’ite pāpū vau ē tē ora noa nei ā tō’u mau taea’e i te fenua ra nō Zarahemela. ’E i teienei, e ’oa’oa vau ; e ananahi e fa’a’oa’oa ato’a vau i tō’u nei mau ta’ata.</div><div class="francais">14 Et alors, il arriva que lorsque Limhi eut entendu les paroles d’Ammon, il se réjouit extrêmement, et dit : Maintenant, je sais avec certitude que mes frères qui étaient au pays de Zarahemla sont encore vivants. Et maintenant, je me réjouirai ; et demain, je ferai en sorte que mon peuple se réjouisse aussi.</div></div><div class="verse-container"><div class="tahitien">15 Inaha ho’i, tei roto mātou i te fa’atītīra’a a te mau ’āti Lamana, ’e ’ua tutehia mātou i te tute rahi ’o tē ti’a ia mātou ’ia ’aufau. ’E i teienei, inaha, e fa’aora tō tātou mau taea’e ia tātou i te fa’atītīra’a, ’e i te rima ho’i o te mau ’āti Lamana, ’e e riro tātou ’ei tītī nā rātou ; e mea maita’i a’e ho’i ’ia riro tātou ’ei tītī nā te mau ’āti Nephi, i te ’aufau atu i te moni tute i te ari’i o te mau ’āti Lamana.</div><div class="francais">15 Car voici, nous sommes asservis aux Lamanites, et on nous impose un impôt qui est pénible à supporter. Et maintenant, voici, nos frères nous délivreront de notre servitude, ou des mains des Lamanites, et nous serons leurs esclaves ; car il vaut mieux que nous soyons esclaves des Néphites que de payer le tribut au roi des Lamanites.</div></div><div class="verse-container"><div class="tahitien">16 ’E i teienei, ’ua fa’aue atu ra te ari’i Limehi i tōna mau ta’ata tīa’i, ’eiaha rātou e ru’uru’u fa’ahou ia Amona ’e tōna mau taea’e, ’ia ’āfa’i atu rā ia rātou i te ’āivi i te pae apato’erau i Siloma, ’e ’ia arata’i mai i tō rātou mau taea’e i roto i te ’oire, ’ia ti’a ia rātou ia tamaa, ’ia inu, ’e ’ia fa’afa’aea i te mau ’ohipa nō tō rātou tere ; i ro’ohia ho’i rātou i te mau ’ati e rave rahi ; i pohe nā rātou i te poia, ’e te po’ihā, ’e te rohirohi.</div><div class="francais">16 Et alors, le roi Limhi commanda à ses gardes de ne plus lier Ammon ni ses frères, mais il les fit aller à la colline qui était au nord de Shilom, et amener leurs frères dans la ville, afin qu’ils pussent manger, et boire, et se reposer des labeurs de leur voyage ; car ils avaient souffert beaucoup de choses ; ils avaient souffert la faim, la soif et la fatigue.</div></div><div class="verse-container"><div class="tahitien">17 ’E i teienei, i muri a’era, ’ia ao a’era, ’ua fa’atae atu ra te ari’i Limehi i te hō’ē fa’auera’a i rotopū i tōna ra mau ta’ata ato’a, ’ia ha’aputuputu ’āmui mai rātou i te hiero, nō te fa’aro’o i te mau parau o tāna e parau atu ia rātou.</div><div class="francais">17 Et alors, il arriva que, le lendemain, le roi Limhi envoya une proclamation parmi tout son peuple, afin qu’il se rassemblât au temple pour entendre les paroles qu’il lui adresserait.</div></div><div class="verse-container"><div class="tahitien">18 ’E i muri a’era, ’ia ha’aputuputu ’āmui mai rātou, ’ua parau atu ra ’oia ia rātou mai teie te huru, i te nā-’ō-ra’a ē : ’O ’outou, e tō’u mau ta’ata, ’a fa’ateitei mai na ’outou i tō ’outou upo’o ma te ’oa’oa ; inaha ho’i, teie mai nei te tau, ’oia ho’i tē fātata mai nei te tau ’e ’aita tātou e riro fa’ahou i raro a’e i te fa’aterera’a a tō tātou mau ’enemi, noa atu ā tō tātou mau tāfifira’a rahi ’o tei riro ’ei mea faufa’a ’ore ; tē ti’aturi mau nei rā vau ē, tē vai atu ra te tāfifira’a e noa’a mai te manuia.</div><div class="francais">18 Et il arriva que lorsqu’il se fut rassemblé, il lui parla de cette façon, disant : Ô vous, mon peuple, levez la tête et soyez consolés ; car voici, le temps est proche, ou n’est pas très éloigné, où nous ne serons plus assujettis à nos ennemis, malgré nos nombreuses luttes qui ont été vaines ; pourtant j’ai l’assurance qu’il reste une lutte efficace à mener.</div></div><div class="verse-container"><div class="tahitien">19 Nō reira, ’a fa’ateitei mai na ’outou i tō ’outou upo’o ’e ’a ’oa’oa, ’e ’a ti’aturi i te Atua, i te Atua o Aberahama, ’e o Isaaka, ’e o Iakoba ; ’e ’oia ato’a, i taua Atua ra tei arata’i mai i te mau tamari’i o ’Īserā’ela i rāpae i te fenua nō ’Aiphiti, ’e tei arata’i ia rātou nā roto i te miti ’Ute’ute nā ni’a i te fenua marō ra, ’e tei fa’a’amu ho’i ia rātou i te mana, ’ia ’ore rātou ’ia pohe i roto i te mēdēbara ra ; ’e ’ua rahi atu ā te mau mea tāna i rave nō rātou ra.</div><div class="francais">19 C’est pourquoi, levez la tête, et réjouissez-vous, et placez votre confiance en Dieu, en ce Dieu qui été le Dieu d’Abraham, et d’Isaac, et de Jacob ; et aussi, ce Dieu qui fait sortir les enfants d’Israël du pays d’Égypte, et fait en sorte qu’ils marchent à pied sec à travers la mer Rouge, et les nourris de manne afin qu’ils ne périssent pas dans le désert ; et il fait beaucoup d’autres choses pour eux.</div></div><div class="verse-container"><div class="tahitien">20 ’E teie fa’ahou ā, i taua iho ā Atua ra tei arata’i mai i tō tātou mau metua i rāpae i te fenua nō Ierusalema, ’e tei ha’apa’o ho’i ’e tei fa’aherehere i tōna mau ta’ata ē tae roa mai i teienei ; ’E inaha, nō tā tātou mau ’ohipa ’ī’ino ’e te mau ’ohipa vi’ivi’i i hōpoi mai ai ’oia ia tātou i roto i te fa’atītīra’a.</div><div class="francais">20 Et en outre, ce même Dieu fait sortir nos pères du pays de Jérusalem et gardé et préservé son peuple jusqu’à maintenant ; et voici, c’est à cause de nos iniquités et de nos abominations qu’il nous réduits en servitude.</div></div><div class="verse-container"><div class="tahitien">21 E ’ite ho’i ’outou ato’a i teie nei mahana ē, nō te hina’aro rahi o Zenifa, ’oia te ari’i o teie nei mau ta’ata, ’ia pārahi fa’ahou i te fenua o tōna ra mau metua, i ha’avarehia ai ’oia e te ha’avare ’e te ’ohipa tāviri a te ari’i ra o Lamana, ’o tei fa’aau i te parau i te ari’i ra ia Zenifa, ’e tei hōro’a atu ho’i i roto i tōna rima i te tahi pae o te fenua, ’oia ho’i te ’oire ra nō Lehi-Nephi, ’e te ’oire nō Siloma ; ’e te mau fenua ē ’ati noa a’e—</div><div class="francais">21 Et vous êtes tous témoins aujourd’hui que Zénif, qui fut fait roi de ce peuple, était animé d’un zèle excessif à hériter le pays de ses pères ; à cause de cela, il fut trompé par la ruse et la fourberie du roi Laman, qui conclut un traité avec le roi Zénif et céda entre ses mains les possessions d’une partie du pays, à savoir la ville de Léhi-Néphi, et la ville de Shilom, et le pays alentour —</div></div><div class="verse-container"><div class="tahitien">22 ’E ’ua nā reira ’oia nō te hō’ē ana’e iho tumu, nō te ’āfa’i mai i teie mau ta’ata i raro a’e i tāna fa’aterera’a ’e ’aore rā i roto i te fa’atītīra’a. ’E inaha, tē ’aufau nei tātou i te tute i teie taime i te ari’i o te mau ’āti Lamana, ē tae noa atu i te ’āfara’a ’o tā tātou tō, ’e tā tātou kerite, ’e tā tātou mau huru sītona ato’a, ’e te ’āfara’a ho’i o te mau fanau’a ’o tā tātou mau nana māmoe ’e tā tātou mau nana pua’atoro ; ’e tē tītau mai nei te ari’i o te mau ’āti Lamana i te ’āfara’a o te mau mea ato’a i roa’a mai ia tātou, ’e ’aore rā i tō tātou ora.</div><div class="francais">22 et tout cela il le fit dans l’unique but de réduire ce peuple en sujétion ou en servitude. Et voici, nous payons actuellement au roi des Lamanites un tribut qui s’élève à la moitié de notre maïs, et de notre orge, et même de tout notre grain de toute sorte, et la moitié de l’accroissement de nos troupeaux de gros et de petit bétail ; et le roi des Lamanites exige même de nous la moitié de tout ce que nous avons ou possédons, ou alors notre vie.</div></div><div class="verse-container"><div class="tahitien">23 ’E i teienei, e ’ere ānei te reira i te mea teiaha ’ia fa’a’oroma’i ? E ’ere ānei teie i te ’ati rahi nō tātou ? ’E i teienei, inaha, ’ua rahi roa te tumu ’ua ti’a roa ia tātou ’ia ’oto.</div><div class="francais">23 Et maintenant, cela n’est-il pas pénible à supporter ? Et cette affliction qui est la nôtre n’est-elle pas grande ? Or, voici, comme nous avons lieu de nous lamenter !</div></div><div class="verse-container"><div class="tahitien">24 ’Oia ïa, tē parau atu nei au ia ’outou na, ’ua rahi roa te mau tumu ’ua ti’a roa ia tātou ’ia ’oto ; inaha ho’i, ’ua rahi roa tō tātou mau taea’e i taparahihia, ’e ’ua ha’amani’ihia tō rātou toto ma te faufa’a ’ore nō te mau ’ohipa ’ī’ino.</div><div class="francais">24 Oui, je vous le dis, grandes sont les raisons que nous avons d’élever des plaintes ; car voici, combien de nos frères ont été tués, et leur sang été versé en vain, et tout cela pour cause d’iniquité.</div></div><div class="verse-container"><div class="tahitien">25 ’E ’āhiri ’aita teie nei feiā i ’ōfati i te mau ture, ’aita ïa te Fatu e fa’ati’a ’ia tae mai teie nei ’ino rahi i ni’a iho ia rātou. Inaha rā, ’aita rātou i fa’aro’o i tāna mau parau, ’e ’ua tupu a’era te mau mārōra’a i rotopū ia rātou, ’e ’ua ha’amani’i ihora rātou i tō rātou toto te tahi i te tahi.</div><div class="francais">25 Car si ce peuple n’était pas tombé en transgression, le Seigneur n’aurait pas souffert que ce grand mal s’abatte sur lui. Mais voici, ils n’ont pas voulu écouter ses paroles ; mais il s’est élevé des querelles parmi eux, à tel point qu’ils ont versé le sang entre eux.</div></div><div class="verse-container"><div class="tahitien">26 ’E ’ua taparahi rātou i te hō’ē peropheta o te Fatu ; ’oia ïa, i te hō’ē ta’ata mā’itihia e te Atua, ’o tei fa’a’ite atu ia rātou i tā rātou mau ’ohipa ’ī’ino e mau ’ohipa vi’ivi’i, ’e ’ua tohu ho’i ’oia i te mau mea e tupu a muri atu, ’oia ïa, i te taera’a mai o te Mesia.</div><div class="francais">26 Et ils ont fait mourir un prophète du Seigneur ; oui, un homme choisi par Dieu, qui leur parlait de leur méchanceté et de leurs abominations, et prophétisait beaucoup de choses qui sont à venir, oui, même la venue du Christ.</div></div><div class="verse-container"><div class="tahitien">27 ’E nō te mea ’ua parau mai ’oia ia rātou ē, ’o te Mesia ra, ’o te Atua ïa, te Metua o te mau mea ato’a ra, ’e i parau ho’i ’oia ē, e riro mau ’oia mai te ta’ata nei te huru, i te hōho’a o te ta’ata i hāmanihia i te mātāmua ra ; ’oia ho’i, i parau mai ’oia ē, ’ua hāmanihia te ta’ata i te hōho’a o te Atua ra, ’e e haere mai te Atua i raro nei i rotopū i te mau tamari’i a te ta’ata nei, ’e e rave mai ho’i ’oia i te tino ’i’o ’e te toto, ’e e hāhaere ho’i nā ni’a i te fenua nei—</div><div class="francais">27 Et parce qu’il leur disait que le Christ était le Dieu, le Père de toutes choses, et disait qu’il prendrait sur lui l’image de l’homme, et que ce serait l’image selon laquelle l’homme fut créé au commencement ; ou, en d’autres termes, il disait que l’homme fut créé à l’image de Dieu, et que Dieu descendrait parmi les enfants des hommes, et prendrait sur lui la chair et le sang, et s’en irait sur la surface de la terre —</div></div><div class="verse-container"><div class="tahitien">28 ’E i teienei, nō te mea i parau mai ’oia i te reira, ’ua taparahi rātou iāna ; ’e ’ua rahi atu ā te mau mea tā rātou i rave tei fa’atae mai i te riri ’ū’ana o te Atua i ni’a ia rātou. Nō reira, ’o vai tei māere i te mea tei roto rātou i te tītīra’a, ’e ’ua tā’irihia ho’i rātou i te ’ati māuiui rahi roa ?</div><div class="francais">28 Or, parce qu’il disait cela, ils l’ont mis à mort ; et ils ont fait beaucoup d’autres choses qui ont fait tomber sur eux la colère de Dieu. C’est pourquoi, qui s’étonne qu’ils soient dans la servitude et qu’ils soient frappés de grandes afflictions ?</div></div><div class="verse-container"><div class="tahitien">29 Inaha ho’i, ’ua parau mai te Fatu ē : E’ita roa vau e tauturu atu i tō’u ra mau ta’ata i te mahana nō tā rātou ’ōfatira’a i te mau ture ; e fa’aapiapi rā vau i tō rātou mau ’ē’a ’ia ’ore rātou ’ia manuia, ’e e riro ho’i tā rātou mau rāve’a ’ei turorira’a i mua ia rātou ra.</div><div class="francais">29 Car voici, le Seigneur dit : Je ne secourrai pas mon peuple le jour de sa transgression ; mais je dresserai des barrières sur son chemin pour qu’il ne prospère pas ; et ses actions seront comme une pierre d’achoppement devant lui.</div></div><div class="verse-container"><div class="tahitien">30 ’E tē parau fa’ahou mai ra ’oia ē : ’Ia ueue tō’u mau ta’ata i te mau ’ohipa vi’ivi’i ra, e ’ō’oti ïa rātou i te ota nō reira mai i roto i te pūāhiohio ra ; ’e e mea ta’ero ho’i te roa’a.</div><div class="francais">30 Et il dit encore : Si mon peuple sème la souillure, il en récoltera la balle dans la tempête ; et l’effet en est du poison.</div></div><div class="verse-container"><div class="tahitien">31 ’E tē parau fa’ahou mai ra ’oia ē : ’Ia ueue tō’u mau ta’ata i te mau ’ohipa vi’ivi’i ra, e ’ō’oti ïa rātou i te mata’i nō te hiti’a o te rā ra, ’o tē hōpoi ’oi’oi mai i te pau rahi.</div><div class="francais">31 Et il dit encore : Si mon peuple sème la souillure, il récoltera le vent d’orient, qui amène la destruction immédiate.</div></div><div class="verse-container"><div class="tahitien">32 ’E i teienei, inaha, ’ua tupu te fafaura’a a te Fatu, ’e ’ua tā’irihia ’e ’ua ro’ohia ho’i ’outou i te ’ati.</div><div class="francais">32 Et maintenant, voici, la promesse du Seigneur est accomplie, et vous êtes frappés et affligés.</div></div><div class="verse-container"><div class="tahitien">33 ’E mai te mea e fāriu mai ’outou i te Fatu ma te ’ā’au ato’a, ’e ma te ti’aturi iāna, ’e ma te tāvini iāna ma tō ’outou mana’o ato’a ra, ’ia nā reira ’outou, e fa’aora ïa ’oia ia ’outou i tō ’outou tītīra’a, mai te au i tōna ra hina’aro ’e tōna mana’o.</div><div class="francais">33 Mais si vous vous tournez vers le Seigneur d’un cœur pleinement résolu, et placez votre confiance en lui, et le servez en toute diligence d’esprit, si vous faites cela, il vous délivrera de la servitude, selon sa volonté et son bon plaisir.</div></div>
    <div class="verse-container introduction"><div class="tahitien">Tē ha’api’i ra Amona i te mau ta’ata o Limehi—’Ua fa’aro’o ’oia i te parau nō ni’a i te mau ’api e piti ’ahuru ma maha a te ’āti Iareda—E ti’a i te mau pāpa’a parau tahito ’ia ’īritihia ’e te mau hi’o—’Aita atu e hōro’ara’a rahi roa atu i te rirora’a ’ei hi’o. Fātata 121H.M.</div><div class="francais">Ammon instruit le peuple de Limhi — Il apprend l’existence des vingt-quatre plaques jarédites — Les annales anciennes peuvent être traduites par les voyants — Ce sont eux qui ont le plus grand des dons. Vers 121 av. J.-C.</div></div>
    <p>
        <a href="chapter_8_6.html">Chapitre précédent</a> | 
        <a href="chapter_8_8.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
