
<!DOCTYPE html>
<html lang="fr">
<head>
    <meta charset="UTF-8">
    <title>Ether Chapitre 15</title>
    <link rel="stylesheet" href="../styles.css">
</head>
<body>
    <h1>Ether</h1>
    <h2>Ether Chapitre 15</h2>
    <div class="verse-container"><div class="tahitien">31 I teienei, ’ua rahi roa te mau tāne, ’e te mau vahine, ’e te mau tamari’i i pau i nā pae e piti ato’a ra, nō reira ’ua fa’aue ihora Siza i tōna mau ta’ata ’eiaha rātou e a’ua’u atu i te mau nu’u fa’ehau o Korianetumera ; nō reira, ’ua ho’i mai ra rātou i tō rātou ra pūhapara’a.</div><div class="francais">31 Or, la perte en hommes, en femmes et en enfants des deux côtés fut si grande que Shiz commanda à son peuple de ne pas poursuivre les armées de Coriantumr ; c’est pourquoi, ils retournèrent à leur camp.</div></div>
    <div class="verse-container"><div class="tahitien">1 ’E i muri a’era, ’ua ora mai Korianetumera i tōna ra mau puta, ’ua ha’amana’o a’era ’oia i te mau parau tā Etera i parau mai iāna ra.</div><div class="francais">1 Et il arriva que lorsque Coriantumr fut rétabli de ses blessures, il commença à se souvenir des paroles qu’Éther lui avait dites.</div></div><div class="verse-container"><div class="tahitien">2 ’Ua ’ite a’era ’oia ’e ’ua fātata roa i te piti milioni o tōna mau ta’ata i pohe i te ’o’e, ’e ’ua ha’amata ihora ’oia i te ’oto i roto i tōna ’ā’au ; ’oia ïa, ’ua pohe te mau ta’ata ’aito e piti milioni, ’e tā rātou mau vahine ’e tā rātou mau tamari’i ato’a ho’i.</div><div class="francais">2 Il vit que déjà près de deux millions de personnes de son peuple avaient été tuées par l’épée, et il commença à s’attrister dans son cœur ; oui, deux millions d’hommes puissants avaient été tués, et aussi leurs épouses et leurs enfants.</div></div><div class="verse-container"><div class="tahitien">3 ’Ua ha’amata ihora ’oia i te tātarahapa i te ’ino tāna i rave ; ’ua ha’amata ihora ’oia i te ha’amana’o i te mau parau i parauhia mai e te vaha o te mau peropheta ato’a, ’e ’ua ’ite ’oia ē i tupu mau a’enei te reira, ’aita te hō’ē vāhi iti a’e i ’ore i tupu ; ’e ’ua ’oto ihora tōna vārua ’e ’ua pāto’i ’oia ’ia tāmāhanahanahia.</div><div class="francais">3 Il commença à se repentir du mal qu’il avait fait ; il commença à se souvenir des paroles qui avaient été dites par la bouche de tous les prophètes, et il vit qu’elles s’étaient accomplies jusqu’à présent, en tous points ; et son âme fut dans le deuil et refusa d’être consolée.</div></div><div class="verse-container"><div class="tahitien">4 ’E i muri a’era, ’ua pāpa’i ihora ’oia i te hō’ē ’episetole ia Siza ma te hina’aro ’ia fa’aora noa ’oia i te mau ta’ata, ’e i reira e hōro’a atu ’oia i te bāsileia ’ia ora noa te mau ta’ata.</div><div class="francais">4 Et il arriva qu’il écrivit une épître à Shiz, lui demandant d’épargner le peuple, et il renoncerait au royaume pour l’amour de la vie du peuple.</div></div><div class="verse-container"><div class="tahitien">5 ’E i muri a’era, i tō Siza fāri’ira’a i taua ’episetole ra ’ua pāpa’i ihora ’oia i te hō’ē ’episetole ia Korianetumera, i te nā-’ō-ra’a ē, mai te mea e tu’u mai ’oia iāna iho ’ia taparahihia ’oia i tāna iho ’o’e, i reira e fa’aora noa ïa ’oia i te mau ta’ata.</div><div class="francais">5 Et il arriva que lorsque Shiz eut reçu son épître, il écrivit une épître à Coriantumr, disant que s’il se livrait, pour qu’il pût le tuer de sa propre épée, il épargnerait la vie du peuple.</div></div><div class="verse-container"><div class="tahitien">6 ’E i muri a’era, ’aita te mau ta’ata i tātarahapa i tā rātou mau ’ohipa ’ī’ino ; ’e ’ua tupu a’era te riri rahi o te mau ta’ata o Korianetumera i te mau ta’ata o Siza ; ’e ’ua tupu ato’a a’era te riri rahi o te mau ta’ata o Siza i te mau ta’ata o Korianetumera ; nō reira, ’ua ’aro mai ra te mau ta’ata o Siza i te mau ta’ata o Korianetumera.</div><div class="francais">6 Et il arriva que le peuple ne se repentit pas de son iniquité ; et le peuple de Coriantumr fut excité à la colère contre le peuple de Shiz ; et le peuple de Shiz fut excité à la colère contre le peuple de Coriantumr ; c’est pourquoi, le peuple de Shiz livra bataille au peuple de Coriantumr.</div></div><div class="verse-container"><div class="tahitien">7 ’E ’ite a’era Korianetumera ’e ’ua fātata roa ’oia i te pau, ’ua horo ’ē fa’ahou atu ra ’oia mai mua atu i te mau ta’ata o Siza.</div><div class="francais">7 Et lorsque Coriantumr vit qu’il était sur le point de tomber, il s’enfuit de nouveau devant le peuple de Shiz.</div></div><div class="verse-container"><div class="tahitien">8 ’E i muri a’era, ’ua haere atu ra ’oia i te mau pape ra o Ripilianekuma, tōna aura’a ’ia ’īritihia, ’oia ho’i, rahi ’e ’aore rā hau atu i te mau mea ato’a ; nō reira, i tō rātou taera’a mai i taua mau pape ra, ’ua fa’ati’a ihora rātou i tō rātou mau ti’ahapa ; ’e ’ua fa’ati’a ato’a ihora Siza i tōna mau ti’ahapa fātata mai ia rātou ; e nō reira, ’ia ao a’era, ’ua ’aro ihora rātou.</div><div class="francais">8 Et il arriva qu’il parvint aux eaux de Ripliancum, ce qui, par interprétation, veut dire vaste, ou qui surpasse tout ; c’est pourquoi, lorsqu’ils arrivèrent à ces eaux, ils dressèrent leurs tentes ; et Shiz dressa aussi ses tentes près d’eux ; et c’est pourquoi, le lendemain, ils livrèrent bataille.</div></div><div class="verse-container"><div class="tahitien">9 ’E i muri a’era, ’ua ’aro ihora rātou i te ’arora’a pūai, ’e ’ua puta fa’ahou ihora Korianetumera, ’e ’ua matapōirihia ihora ’oia nō te rahi o tōna toto i pau.</div><div class="francais">9 Et il arriva qu’ils menèrent une bataille extrêmement furieuse, dans laquelle Coriantumr fut de nouveau blessé, et il s’évanouit à cause de la perte de son sang.</div></div><div class="verse-container"><div class="tahitien">10 ’E i muri a’era, ’ua ’aro pūai atu ra te mau nu’u fa’ehau o Korianetumera i te mau nu’u fa’ehau o Siza ’e ’ua pau ihora rātou, ’e ’ua tītau ihora rātou ia rātou ’ia horo ’ē atu mai mua atu ia rātou ; ’e ’ua horo ’ē atu ra rātou i te pae apato’a, ’e ’ua fa’ati’a ihora rātou i tō rātou mau ti’ahapa i te hō’ē vāhi i parauhia ’o Ogata.</div><div class="francais">10 Et il arriva que les armées de Coriantumr pressèrent les armées de Shiz, de sorte qu’elles les battirent, de sorte qu’elles les mirent en fuite devant elles ; et elles s’enfuirent vers le sud et dressèrent leurs tentes en un lieu qui était appelé Ogath.</div></div><div class="verse-container"><div class="tahitien">11 ’E i muri a’era, ’ua fa’ati’a ato’a ihora te nu’u fa’ehau o Korianetumera i tō rātou mau ti’ahapa i te pae i pīha’i iho i te ’āivi ra ’o Rama ; ’e ’o teie ato’a te ’āivi tā tō’u metua tāne ra ’o Moromona i huna i te mau pāpa’a parau i te Fatu ra, ’e e mea mo’a ho’i te reira.</div><div class="francais">11 Et il arriva que l’armée de Coriantumr dressa ses tentes près de la colline de Ramah ; et c’était cette même colline où mon père Mormon cacha, pour le Seigneur, les annales qui étaient sacrées.</div></div><div class="verse-container"><div class="tahitien">12 ’E i muri a’era, ’ua ha’aputuputu ’āmui mai ra rātou i te mau ta’ata ato’a i ni’a i te mau fenua tā’āto’a, ’o tei ’ore i taparahihia, maori rā ’o Etera ana’e.</div><div class="francais">12 Et il arriva qu’ils rassemblèrent, sur toute la surface du pays, tout le peuple qui n’avait pas été tué, sauf Éther.</div></div><div class="verse-container"><div class="tahitien">13 ’E i muri a’era, ’ua ’ite ihora Etera i te mau mea ato’a i ravehia e te mau ta’ata ; ’e ’ua ’ite ’oia ’e ’ua ha’aputuputu ’āmui mai te mau ta’ata o Korianetumera i roto i te nu’u fa’ehau o Korianetumera ; ’e te mau ta’ata o Siza ’ua ha’aputuputu ’āmui ato’a rātou ia rātou i roto i te nu’u fa’ehau o Siza.</div><div class="francais">13 Et il arriva qu’Éther vit toutes les actions du peuple ; et il vit que le peuple qui était pour Coriantumr était rassemblé dans l’armée de Coriantumr, et le peuple qui était pour Shiz était rassemblé dans l’armée de Shiz.</div></div><div class="verse-container"><div class="tahitien">14 Nō reira, i roto i te ārea nō te maha matahiti te maoro ’ua ha’aputuputu ’āmui rātou i te mau ta’ata, ’ia roa’a ia rātou te mau ta’ata ato’a i ni’a i te fenua, ’e ’ia roa’a ho’i ia rātou te pūai rahi roa ’o tē ti’a ’ia roa’a mai ia rātou ra.</div><div class="francais">14 C’est pourquoi, ils passèrent quatre années à rassembler le peuple, afin d’avoir tous ceux qui étaient à la surface du pays et afin de recevoir toutes les forces qu’il leur était possible de recevoir.</div></div><div class="verse-container"><div class="tahitien">15 ’E i muri a’era, ’ia oti rātou pā’āto’a i te ha’aputuputuhia mai, te ta’ata tāta’itahi i roto i te nu’u fa’ehau ’o tāna i hina’aro, ’e tā rātou mau vahine ’e tā rātou mau tamari’i—’e ’ua fāri’i te mau tāne, ’e te mau vahine, ’e te mau tamari’i ato’a ho’i i te mau mauha’a tama’i, i te mau pāruru tama’i, ’e te mau pāruru ’ōuma, ’e te mau pāruru upo’o, ’e ’ua fa’a’ahuhia rātou mai te au i te huru nō te ’arora’a—’e i reira ’ua haere atu rātou e ’aro te tahi i te tahi ; ’e ’ua tama’i rātou i taua mahana tā’āto’a ra, ’e ’aita roa te hō’ē pae i vī.</div><div class="francais">15 Et il arriva que lorsqu’ils furent tous rassemblés, chacun dans l’armée de son choix, avec leurs femmes et leurs enfants — les hommes, les femmes et les enfants armés d’armes de guerre, avec des boucliers, et des plastrons de cuirasse, et des casques, et vêtus pour la guerre, ils marchèrent les uns contre les autres en bataille ; et ils combattirent tout ce jour-là, et ne vainquirent pas.</div></div><div class="verse-container"><div class="tahitien">16 ’E i muri a’era, ’ia pō ihora, ’ua rohirohi rātou, ’e ’ua ho’i atu ra i tō rātou mau pūhapara’a ; ’e ’ia tae a’era rātou i tō rātou mau pūhapara’a, ’ua tupu te ’auēra’a ’e te ’oto nō tō rātou mau ta’ata i pohe i te taparahihia ; ’e nō te rahi o tā rātou mau ta’i, ’e tā rātou mau auēra’a, ’e te mau ’oto, i mahae roa ai te reva nei.</div><div class="francais">16 Et il arriva que lorsque ce fut la nuit, ils furent las et se retirèrent dans leurs camps ; et après s’être retirés dans leurs camps, ils commencèrent à hurler et à se lamenter pour la perte de ceux de leur peuple qui avaient été tués ; et si grands furent leurs cris, leurs hurlements et leurs lamentations qu’ils en déchirèrent l’air extrêmement.</div></div><div class="verse-container"><div class="tahitien">17 ’E i muri a’era, ’ia ao a’era, ’ua haere fa’ahou atu ra rātou nō te ’aro, ’e e mahana rahi ’e te ri’ari’a te reira ; noa atu rā i te reira, ’aita roa rātou i vī, ’e ’ia tae mai te pō, ’ua hahae fa’ahou rātou i te reva i tā rātou mau ta’i, ’e tā rātou mau ’auēra’a, ’e tā rātou mau ’otora’a, nō tō rātou mau ta’ata i pohe i te taparahihia.</div><div class="francais">17 Et il arriva que le lendemain, ils retournèrent à la bataille, et grand et terrible fut ce jour-là ; néanmoins, ils ne vainquirent pas, et lorsque la nuit revint, ils déchirèrent l’air de leurs cris, et de leurs hurlements, et de leurs pleurs, pour la perte de ceux de leur peuple qui avaient été tués.</div></div><div class="verse-container"><div class="tahitien">18 ’E i muri a’era, ’ua pāpa’i fa’ahou ihora Korianetumera i te hō’ē ’episetole ia Siza, ma te tītau iāna, ’eiaha ’oia e haere fa’ahou mai nō te ’aro, ’ia rave atu rā ’oia i te bāsileia ’e ’ia fa’aora noa i te mau ta’ata.</div><div class="francais">18 Et il arriva que Coriantumr écrivit de nouveau une épître à Shiz, demandant qu’il ne revînt plus livrer bataille, mais qu’il prît le royaume et épargnât la vie du peuple.</div></div><div class="verse-container"><div class="tahitien">19 Inaha rā, ’ua fa’aea te Vārua o te Fatu i te tūtava ’e ’o rātou, ’e ’ua rahi roa tō Sātane mana i ni’a i te ’ā’au o te mau ta’ata, i vaiihohia ai te mau ta’ata i te ’eta’eta o tō rātou iho ’ā’au ’e i te pōiri o tō rātou mau mana’o ’ia ha’amouhia rātou ; nō reira ’ua haere fa’ahou atu rātou nō te ’aro.</div><div class="francais">19 Mais voici, l’Esprit du Seigneur avait cessé de lutter avec eux, et Satan avait plein pouvoir sur le cœur du peuple ; car ils s’étaient livrés à l’endurcissement de leur cœur et à l’aveuglement de leur esprit, afin qu’ils fussent détruits ; c’est pourquoi ils allèrent de nouveau livrer bataille.</div></div><div class="verse-container"><div class="tahitien">20 ’E i muri a’era, ’ua tama’i rātou i taua mahana tā’āto’a ra, ’e ’ia tae mai te pō, ’ua ta’oto ihora rātou i ni’a iho i tā rātou mau ’o’e.</div><div class="francais">20 Et il arriva qu’ils combattirent tout ce jour-là, et lorsque la nuit vint, ils dormirent sur leurs épées.</div></div><div class="verse-container"><div class="tahitien">21 ’E ’ia po’ipo’i a’era, ’ua tama’i noa rātou ē tae noa atu i te pō.</div><div class="francais">21 Et le lendemain, ils combattirent jusqu’à ce que la nuit vînt.</div></div><div class="verse-container"><div class="tahitien">22 ’E ’ia tae mai te pō ’ua ta’ero roa rātou i te riri, mai te hō’ē ta’ata i ta’ero i te uaina ra ; ’e ’ua ta’oto fa’ahou ihora rātou i ni’a iho i tā rātou mau ’o’e.</div><div class="francais">22 Et lorsque la nuit vint, ils étaient ivres de colère, comme un homme est ivre de vin ; et ils dormirent de nouveau sur leurs épées.</div></div><div class="verse-container"><div class="tahitien">23 ’E ’ia po’ipo’i a’era, ’ua tama’i fa’ahou atu ra rātou ; ’e ’ia tae mai te pō, ’ua pau roa rātou ato’a i te ’o’e, maori rā te mau ta’ata e pae ’ahuru ’e ma piti o Korianetumera, ’e te mau ta’ata e ono ’ahuru ’e ma iva o Siza.</div><div class="francais">23 Et le lendemain, ils combattirent de nouveau, et lorsque la nuit vint, ils étaient tous tombés par l’épée, sauf cinquante-deux du peuple de Coriantumr et soixante-neuf du peuple de Shiz.</div></div><div class="verse-container"><div class="tahitien">24 ’E i muri a’era, ’ua ta’oto ihora rātou i ni’a iho i tā rātou mau ’o’e i taua pō ra, ’e ’ia po’ipo’i a’era, ’ua tama’i fa’ahou atu ra rātou, ’e ’ua tama’i rātou ma tō rātou pūai ’e ma te fa’a’ohipa i tā rātou mau ’o’e ’e tā rātou mau pāruru tama’i i taua mahana tā’āto’a ra.</div><div class="francais">24 Et il arriva qu’ils dormirent sur leurs épées cette nuit-là et, le lendemain, ils combattirent de nouveau, et ils luttèrent de toutes leurs forces avec leurs épées et avec leurs boucliers, tout ce jour-là.</div></div><div class="verse-container"><div class="tahitien">25 ’E ’ia tae mai te pō, ’ua toe mai tō Siza ’e toru ’ahuru ’e ma piti mau ta’ata, ’e tō Korianetumera e piti ’ahuru ’e ma hitu mau ta’ata.</div><div class="francais">25 Et lorsque la nuit vint, il en avait trente-deux du peuple de Shiz et vingt-sept du peuple de Coriantumr.</div></div><div class="verse-container"><div class="tahitien">26 ’E i muri a’era, ’ua tāmā’a ihora rātou ’e ’ua ta’oto ihora, ’e ’ua fa’aineine ia rātou iho nō te pohe ’ia po’ipo’i a’e. E mau ta’ata rarahi rātou ’e te ’aito mai te pūai o te ta’ata nei.</div><div class="francais">26 Et il arriva qu’ils mangèrent et dormirent, et se préparèrent à mourir le lendemain. Et c’étaient des hommes grands et puissants quant à la force des hommes.</div></div><div class="verse-container"><div class="tahitien">27 ’E i muri a’era, ’ua tama’i atu ra rātou nō te ārea e toru hora te maoro, ’e ’ua matapōirihia rātou nō te rahi o te toto i pau i te tahe.</div><div class="francais">27 Et il arriva qu’ils combattirent pendant trois heures, et ils s’évanouirent à cause de la perte de leur sang.</div></div><div class="verse-container"><div class="tahitien">28 ’E i muri a’era, i te roa’ara’a i te mau ta’ata o Korianetumera te pūai e ti’a ai ia rātou ’ia haere, ’e ’ua fātata ho’i rātou i te horo nō te pāruru i tō rātou iho ora, inaha rā, ’ua ti’a mai ra Siza ’e tōna ra mau ta’ata i ni’a, ’e ’ua tapu ihora ’oia i roto i tōna riri ’ū’ana ē e taparahi ’oia ia Korianetumera, ’e ’aore rā e pohe roa ’oia i te ’o’e.</div><div class="francais">28 Et il arriva que lorsque les hommes de Coriantumr eurent reçu suffisamment de force pour pouvoir marcher, ils étaient sur le point de fuir pour sauver leur vie ; mais voici, Shiz se leva, et ses hommes aussi, et il jura dans sa colère qu’il tuerait Coriantumr ou périrait par l’épée.</div></div><div class="verse-container"><div class="tahitien">29 Nō reira, ’ua a’ua’u ’oia ia rātou, ’e ’ia po’ipo’i a’era, ’ua ro’ohia ihora rātou iāna ; ’e ’ua tama’i fa’ahou ihora rātou i te ’o’e. ’E i muri a’era, ’ia pau a’era rātou pā’āto’a i te ’o’e, maori rā ’o Korianetumera rāua ’o Siza ana’e, ’e inaha, ’ua matapōirihia ’o Siza nō te pau rahi o te toto i te tahe.</div><div class="francais">29 C’est pourquoi, il les poursuivit et, le lendemain, il les rattrapa ; et ils combattirent de nouveau avec l’épée. Et il arriva que lorsqu’ils furent tous tombés par l’épée, sauf Coriantumr et Shiz, voici, Shiz s’était évanoui à cause de la perte de son sang.</div></div><div class="verse-container"><div class="tahitien">30 ’E i muri a’era, i muri iho i tō Korianetumera tūru’ira’a i ni’a i tāna ’o’e ’ia maha ri’i te rohirohi, ’ua tāpū fa’ata’a ’ē ihora ’oia i te upo’o o Siza.</div><div class="francais">30 Et il arriva que lorsque Coriantumr se fut appuyé sur son épée, afin de se reposer un peu, il coupa la tête de Shiz.</div></div><div class="verse-container"><div class="tahitien">31 ’E i muri a’era, i muri iho i tōna tāpū-fa’ata’a-’ē-ra’a i te upo’o o Siza, ’ua ti’a ri’i a’era Siza i ni’a i tōna nā rima ’e ’ua topa ihora ; ’e i muri iho i tōna tāmatara’a ’ia roa’a te aho, ’ua pohe ihora ’oia.</div><div class="francais">31 Et il arriva que lorsqu’il eut coupé la tête de Shiz, Shiz se souleva sur les mains et tomba ; et après s’être débattu pour respirer, il mourut.</div></div><div class="verse-container"><div class="tahitien">32 ’E i muri a’era, ’ua ma’iri ihora Korianetumera i raro i te repo, ’e ’ua riro ihora ’oia mai te mea ra ē, ’aore tōna e ora.</div><div class="francais">32 Et il arriva que Coriantumr tomba sur le sol et devint comme s’il était sans vie.</div></div><div class="verse-container"><div class="tahitien">33 ’E ’ua parau mai ra te Fatu ia Etera, ’e ’ua nā ’ō mai ra iāna : ’A haere atu. ’E ’ua haere atu ra ’oia ’e ’ua ’ite a’era ’oia ē, ’ua tupu mau tā te Fatu ra mau parau ; ’e ’ua fa’aoti a’era ’oia i tāna ra pāpa’a parau ; (’e ’aita vau i pāpa’i i te hō’ē a’e tufa’a nō te hānerera’a) ’e ’ua huna ihora ’oia i te reira i te vāhi e ’itehia ai e te mau ta’ata o Limehi ra.</div><div class="francais">33 Et le Seigneur parla à Éther et lui dit : Sors. Et il sortit et vit que les paroles du Seigneur s’étaient toutes accomplies, et il finit ses annales (et je n’en ai pas écrit la centième partie) ; et il les cacha de telle manière que le peuple de Limhi les trouva.</div></div><div class="verse-container"><div class="tahitien">34 I teienei, teie te mau parau hope’a i pāpa’ihia e Etera : Mai te mea noa atu ē tē hina’aro ra te Fatu ’ia fa’ahuru-’ē-hia vau, ’e ’aore rā tē hina’aro ra ’oia ’ia pohe au i te tino nei, ’aita e pe’ape’a nō te reira, ’ia fa’aorahia ra vau i roto i te bāsileia o te Atua ra. ’Āmene.</div><div class="francais">34 Or, les dernières paroles écrites par Éther sont celles-ci : Que le Seigneur veuille que je sois enlevé au ciel, ou que je souffre la volonté du Seigneur dans la chair, cela n’a pas d’importance, si je suis sauvé dans le royaume de Dieu. Amen.</div></div>
    <div class="verse-container introduction"><div class="tahitien">’Ua pāpa’i Moroni nō te maita’i o te mau ’āti Lamana—’Ua taparahihia te mau ’āti Nephi ’o tei ’ore i huna i te Mesia. Fātata 401–421M.M.</div><div class="francais">Moroni écrit pour le profit des Lamanites — Les Néphites qui ne veulent pas nier le Christ sont mis à mort. Vers 401–421 apr. J.-C.</div></div>
    <p>
        <a href="chapter_14_14.html">Chapitre précédent</a> | 
        
        <a href="../index.html">Retour à la table des matières</a>
    </p>
</body>
</html>
