
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 27</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 27</h2>
    <div class="verse-container"><div class="tahitien">33 E ’ere roa teie nei mau ’ohipa ’ī’ino nō ’ō mai i te Fatu ra, e rave rā ’oia i te ’ohipa maita’i i rotopū i te mau tamari’i a te ta’ata nei ; ’e ’aore roa ho’i te hō’ē mea tāna e rave nei tei ’ore i fa’a’ite-maita’i-hia i te mau tamari’i a te ta’ata nei ; ’e ’ua ani ’oia ia rātou ato’a ’ia haere mai iāna ra ’e ’ia fāri’i i tōna maita’i ; ’e ’aita roa ’oia e pāto’i i te hō’ē ’ia haere mai iāna ra, te ’ere’ere ’e te ’uo’uo, te tītī ’e te ti’amā, te tāne ’e te vahine ; ’e ’ua ha’amana’o ato’a ’oia i te feiā ’ētene ; e hō’ē ana’e rātou ato’a i mua i te Atua, te ’āti Iuda ’e te ’Ētene ato’a ho’i.</div><div class="francais">33 Car aucune de ces iniquités ne vient du Seigneur : car il fait ce qui est bon parmi les enfants des hommes, et il ne fait rien qui ne soit clair pour les enfants des hommes, et il les invite tous à venir à lui et à prendre part à sa bonté, et il ne repousse aucun de ceux qui viennent à lui, noirs et blancs, esclaves et libres, hommes et femmes ; et il se souvient des païens ; et tous sont pareils pour Dieu, tant le Juif que le Gentil.</div></div>
    <div class="verse-container"><div class="tahitien">1 Inaha rā, ’ia tae i te mau mahana hope’a ra, i te mau mahana o te mau ’Ētene—’oia ïa, inaha e ta’ero te mau nūna’a ato’a o te mau ’Ētene, ’e te mau ’āti Iuda ato’a ho’i ’o tē tae mai i ni’a iho i teie nei fenua, ’e ’o tē pārahi ho’i i ni’a iho i te mau fenua ’ē ra, ’oia ïa, i te mau fenua ato’a o teie nei ao, inaha, e ta’ero ïa rātou i te mau ’ohipa ’ī’ino ’e te mau huru ’ohipa vi’ivi’i ato’a ra—</div><div class="francais">1 Mais voici, dans les derniers jours, ou dans les jours des Gentils — oui, voici, toutes les nations des Gentils, et aussi les Juifs, tant ceux qui viendront dans ce pays que ceux qui seront dans d’autres pays, oui, même dans tous les pays de la terre, voici, ils seront ivres d’iniquité et de toutes sortes d’abominations —</div></div><div class="verse-container"><div class="tahitien">2 ’E ’ia tae i taua mahana ra, e tā’iri mai ai te Fatu Sabaota ia rātou i te pātiri ’e te ’āueuera’a fenua, ’e te haruru rahi, ’e te vero, ’e te mata’i ’ū’ana, ’e te auahi ura ’ama rahi ra.</div><div class="francais">2 et lorsque ce jour viendra, le Seigneur des armées les châtiera par le tonnerre et par les tremblements de terre, et par un bruit formidable, et par l’ouragan, et par la tempête, et par la flamme d’un feu dévorant.</div></div><div class="verse-container"><div class="tahitien">3 E te mau nūna’a ato’a e tama’i atu ia Ziona ra, ’e ’o tē ha’ape’ape’a ho’i iāna, e riro ïa rātou mai te moemoeā nō te ’ōrama i te pō ra ; ’oia ïa, e riro ïa rātou mai te ta’ata po’ia ’o tē moemoeā ra, ’E inaha, tē mana’o ra ’oia ē, tē ’amu ra ’oia i te mā’a ; ’ia ara mai ra rā ’oia, ’aita tōna vārua i pa’ia ; e mai te ta’ata i pohe i te po’ihā ’o tē moemoeā ra, ’E inaha, tē mana’o ra ’oia ē, te inu ra ’oia i te pape ; ia ara mai ra rā ’oia, inaha, te vai po’ihā noa ra, ’e te pa’ia ’ore ho’i tōna vārua ; ’oia ïa, mai te reira ato’a te pupu ta’ata o te mau nūna’a ato’a ’o tē tama’i mai i te Mou’a ra ia Ziona.</div><div class="francais">3 Et toutes les nations qui combattent Sion et qui l’affligent seront comme un songe, une vision nocturne ; oui, il en sera pour elles comme de celui qui faim et qui rêve qu’il mange, puis s’éveille, l’estomac vide ; ou comme de celui qui soif et qui rêve qu’il boit, puis s’éveille, épuisé et languissant ; oui, ainsi en sera-t-il de la multitude des nations qui viendront attaquer la montagne de Sion.</div></div><div class="verse-container"><div class="tahitien">4 Inaha ho’i, ’o ’outou pā’āto’a ’o tē rave i te mau ’ohipa ’ī’ino, ’a tāpe’a na ia ’outou iho ’a māere ai, nō te mea e ’oto ’outou, ma te pi’i rahi te reo ; ’oia ïa, e ta’ero ’outou, e ’ere rā i te ta’ero uaina ; ’e e turori ’outou, e ’ere rā i te turori ta’ero ’ava.</div><div class="francais">4 Car voici, vous tous qui commettez l’iniquité, soyez stupéfaits et étonnés, fermez les yeux et devenez aveugles ; oui, vous serez ivres, mais ce n’est pas de vin, vous chancellerez, mais ce n’est pas l’effet des liqueurs fortes.</div></div><div class="verse-container"><div class="tahitien">5 Inaha ho’i, ’ua nīni’i mai te Fatu i te vārua ta’oto rahi i ni’a iho ia ’outou. Inaha ho’i, ’ua tāpiri ’outou i tō ’outou mata, ’e ’ua pāto’i ho’i ’outou i te mau peropheta ; ’e nō tā ’outou ra mau ’ohipa ’ī’ino i tāpo’i ai ’oia i tō ’outou mau tāvana ’e tō ’outou mau hi’o.</div><div class="francais">5 Car voici, le Seigneur répandu sur vous un esprit d’assoupissement. Car voici, vous avez fermé vos yeux, et vous avez rejeté les prophètes ; il voilé vos têtes et les voyants à cause de votre iniquité.</div></div><div class="verse-container"><div class="tahitien">6 ’E a muri a’era, e fa’atae mai te Fatu te Atua ia ’outou i te parau nō te hō’ē buka, ’o te parau ïa a te feiā i ta’oto ra.</div><div class="francais">6 Et il arrivera que le Seigneur Dieu vous fera parvenir les paroles d’un livre, et ce seront les paroles de ceux qui ont dormi.</div></div><div class="verse-container"><div class="tahitien">7 ’E inaha e tāpirihia taua buka ra ; ’e tei roto ho’i i taua buka ra te mau heheura’a nō ’ō mai i te Atua ra, mai te ha’amatara’a mai ā o teie nei ao ē tae noa atu i te hope’a ra.</div><div class="francais">7 Et voici, le livre sera scellé ; et dans le livre, il aura une révélation de Dieu, depuis le commencement du monde jusqu’à sa fin .</div></div><div class="verse-container"><div class="tahitien">8 Nō reira, nō te mau mea i tāpirihia ra, e ’ore roa te mau mea i tāpirihia e hōro’ahia atu i te mahana nō te mau ’ohipa ’ī’ino ’e te mau ’ohipa vi’ivi’i a te ta’ata nei. Nō reira, e tāpe’ahia mai te buka ia rātou.</div><div class="francais">8 C’est pourquoi, à cause des choses qui sont scellées, les choses qui sont scellées ne seront pas remises au jour de la méchanceté et des abominations du peuple. C’est pourquoi, le livre lui sera refusé.</div></div><div class="verse-container"><div class="tahitien">9 E hōro’ahia atu rā taua buka ra i te hō’ē ta’ata, ’e nāna ho’i e hōro’a atu i te mau parau nō taua buka ra, ’oia ho’i te mau parau a te feiā i ta’oto i raro i te repo ra ; ’e nāna ho’i e hōro’a atu i te parau o taua buka ra i te tahi atu ;</div><div class="francais">9 Mais le livre sera remis à un homme, et il remettra les paroles du livre, qui sont les paroles de ceux qui ont dormi dans la poussière, et il remettra ces paroles à un autre ;</div></div><div class="verse-container"><div class="tahitien">10 E’ita rā ’oia e hōro’a atu i te mau parau i tāpirihia ra, e’ita ato’a ’oia e hōro’a atu i te buka. ’E e tāpirihia ho’i taua buka ra e te mana o te Atua, ’e e vaiiho-noa-hia te heheura’a i tāpirihia i roto i te buka ē tae noa atu i te tau mau o te Fatu ra, ’ei reira e fa’aho’ihia mai ai ; inaha ho’i, nā te reira e fa’a’ite mai i te mau mea ato’a mai te ha’amatara’a mai ā o te ao nei ē tae roa atu i te hope’a.</div><div class="francais">10 Mais les paroles qui sont scellées, il ne les remettra pas, et il ne remettra pas non plus le livre. Car le livre sera scellé par le pouvoir de Dieu, et la révélation qui était scellée sera gardée dans le livre jusqu’à ce que le Seigneur le juge bon pour qu’elles paraissent ; car voici, elles révèlent tout depuis la fondation du monde jusqu’à sa fin.</div></div><div class="verse-container"><div class="tahitien">11 E tae mai ho’i te mahana e tai’ohia ai te mau parau nō taua buka i tāpirihia ra i ni’a i te tāpo’i fare ; ’e e tai’ohia ho’i nā roto i te mana o te Mesia ra ; ’e e heheuhia mai te mau mea ato’a i te mau tamari’i a te ta’ata nei, te mau mea i vai na i rotopū i te mau tamari’i a te ta’ata nei, ’e te mau mea ato’a ho’i e tupu a muri atu, ē tae noa atu i te hope’a o teie nei ao.</div><div class="francais">11 Et le jour vient où les paroles du livre qui étaient scellées seront lues sur les toits des maisons ; et elles seront lues par le pouvoir du Christ, et tout sera révélé aux enfants des hommes, tout ce qui jamais été et sera jamais parmi les enfants des hommes, jusqu’à la fin de la terre.</div></div><div class="verse-container"><div class="tahitien">12 Nō reira, i te mahana e hōro’ahia atu ai te buka i te ta’ata ’o tā’u i parau na, e hunahia taua buka ra i te mata o tō te ao nei, ’ia ’ore te mata o te ta’ata ’ia ’ite i te reira, maori rā ’o nā ’ite to’otoru tē ’ite i te reira nā roto i te mana o te Atua i pīha’i iho i te ta’ata ’o tei hōro’ahia atu te buka ; ’e e fa’a’ite pāpū rātou i te parau mau nō taua buka ra ’e te mau mea ho’i i pāpa’ihia i roto ra.</div><div class="francais">12 C’est pourquoi, le jour où le livre sera remis à l’homme dont j’ai parlé, le livre sera caché aux yeux du monde, de sorte que les yeux d’aucun homme ne le verront, si ce n’est que trois témoins le verront par le pouvoir de Dieu, en plus de celui à qui le livre sera remis ; et ils témoigneront de la vérité du livre et des choses qui s’y trouvent.</div></div><div class="verse-container"><div class="tahitien">13 ’E ’aita atu e ta’ata e ’ite i te reira, maori rā e to’ofanu pu’e ta’ata mai te au i te hina’aro o te Atua, nō te fa’a’ite pāpū i tāna ra parau i te mau tamari’i a te ta’ata nei ; ’ua parau mai ho’i te Fatu te Atua ē, e parau mai te mau parau a te feiā parauti’a mai te mea ra ē nō tei pohe mai ra.</div><div class="francais">13 Et il n’y aura personne d’autre qui le verra, si ce n’est un petit nombre, selon la volonté de Dieu, pour rendre témoignage de sa parole aux enfants des hommes ; car le Seigneur Dieu dit que les paroles des fidèles parleraient comme si elles venaient des morts .</div></div><div class="verse-container"><div class="tahitien">14 Nō reira, e hōpoi mai ai te Fatu te Atua i te mau parau o taua buka ra ; ’e nā roto i te vaha o te mau ’ite e rave rahi mai te au i tōna ra mana’o e fa’ati’a ai ’oia i tāna ra parau ; e ’auē ho’i te ta’ata e pāto’i i te parau a te Atua.</div><div class="francais">14 C’est pourquoi, le Seigneur Dieu se mettra en devoir de faire paraître les paroles du livre ; et il établira sa parole par la bouche d’autant de témoins qu’il lui semble bon ; et malheur à celui qui rejette la parole de Dieu !</div></div><div class="verse-container"><div class="tahitien">15 ’E inaha, a muri a’era, e parau atu te Fatu te Atua i te ta’ata o tāna e hōro’a atu te buka : ’A rave i teie nei mau parau tei ’ore i tāpirihia ’e ’a hōro’a atu i te tahi atu ta’ata, ’ia fa’a’ite atu ’oia i te reira i te ta’ata ’ite i te tai’o, i te nā-’ō-ra’a atu ē : ’A tai’o na ’oe i teie, tē ani ha’eha’a atu nei au ia ’oe. ’E e parau mai te ta’ata ’ite i te tai’o ē : ’A hōpoi mai i te buka, ’e e tai’o vau i te reira.</div><div class="francais">15 Mais voici, il arrivera que le Seigneur Dieu dira à celui à qui il remettra le livre : Prends ces paroles qui ne sont pas scellées et remets-les à un autre, afin qu’il les montre au savant, disant : Lis ceci, je te prie. Et le savant dira : Apporte le livre ici, et je les lirai.</div></div><div class="verse-container"><div class="tahitien">16 ’E i teienei, nō te hanahana o teie nei ao ’e nō te moni ho’i e roa’a ia rātou, e nā reira mai ai rātou i te parau, e ’ere ho’i nō te hanahana o te Atua ra.</div><div class="francais">16 Or, c’est à cause de la gloire du monde et pour obtenir du gain qu’ils diront cela, et non pour la gloire de Dieu.</div></div><div class="verse-container"><div class="tahitien">17 E parau atu ho’i te ta’ata ra ē : ’Aita e ti’a iā’u ’ia hōpoi mai i te buka, nō te mea ’ua tāpirihia te reira.</div><div class="francais">17 Et l’homme dira : Je ne peux pas apporter le livre, car il est scellé.</div></div><div class="verse-container"><div class="tahitien">18 E i reira te ta’ata ’ite i te tai’o e parau mai ai ē : ’Aita e ti’a iā’u ’ia tai’o i te reira.</div><div class="francais">18 Alors le savant dira : Je ne peux pas le lire.</div></div><div class="verse-container"><div class="tahitien">19 Nō reira, ’e a muri a’era, e hōro’a fa’ahou atu te Fatu te Atua i te buka ’e te mau parau i roto ra i te ta’ata ’ite ’ore i te tai’o ; ’e e parau mai te ta’ata ’ite ’ore i te tai’o : ’Aita vau i ’ite i te tai’o.</div><div class="francais">19 C’est pourquoi, il arrivera que le Seigneur Dieu remettra de nouveau le livre et les paroles qu’il contient à celui qui n’est pas savant ; et l’homme qui n’est pas savant dira : Je ne suis pas savant.</div></div><div class="verse-container"><div class="tahitien">20 ’E i reira te Fatu te Atua e parau mai ai iāna ra ē : ’Aita roa te ta’ata ’ite i te tai’o e tai’o i te reira, nō te mea ’ua pāto’ihia te reira e rātou, ’e e ti’a ho’i iā’u ’ia rave i tā’u ihora ’ohipa ; nō reira e tai’o ’oe i te mau parau ’o tā’u e hōro’a atu ia ’oe na.</div><div class="francais">20 Alors le Seigneur Dieu lui dira : Les savants ne les liront pas, car ils les ont rejetées, et je suis capable de faire ma propre œuvre ; c’est pourquoi, tu liras les paroles que je te donnerai.</div></div><div class="verse-container"><div class="tahitien">21 ’A vaiiho i te mau mea i tāpirihia ra, e fa’atupu ho’i au i te reira i tō’u ihora tau ; ’e e fa’a’ite ho’i au i te mau tamari’i a te ta’ata nei ē e ti’a iā’u ’ia rave i tā’u ihora ’ohipa.</div><div class="francais">21 Ne touche pas aux choses qui sont scellées, car je les ferai paraître lorsque je le jugerai bon ; car je montrerai aux enfants des hommes que je suis capable de faire ma propre œuvre.</div></div><div class="verse-container"><div class="tahitien">22 Nō reira, ’ia oti ia ’oe te tai’o i te mau parau o tā’u i fa’aue atu ia ’oe ra, ’e ’ua roa’a ho’i ia ’oe te mau ’ite o tā’u i fafau ia ’oe ra, ’ei reira ’oe e tāpiri fa’ahou ai i taua buka ra, ’e e huna fa’ahou ai iā’u ra, ’ia ti’a iā’u ’ia fa’aherehere i te mau parau i tai’o-’ore-hia e ’oe ra, ē tae noa atu i te tau e ti’a ai iā’u, i tō’u ra pa’ari, ’ia fa’a’ite atu i te mau mea ato’a i te mau tamari’i a te ta’ata nei.</div><div class="francais">22 C’est pourquoi, lorsque tu auras lu les paroles que je t’ai commandé de lire et obtenu les témoins que je t’ai promis, alors tu scelleras de nouveau le livre et tu le cacheras pour moi, afin que je préserve les paroles que tu n’as pas lues, jusqu’à ce que je juge bon, dans ma sagesse, de tout révéler aux enfants des hommes.</div></div><div class="verse-container"><div class="tahitien">23 Inaha ho’i, ’o vau nei te Atua ; e Atua ho’i au nō te mau semeio ; ’e e fa’a’ite ho’i au i tō te ao nei ē, hō’ē ā tō’u huru i nanahi ra, i teie nei mahana, ē a muri noa atu ; ’e ’aore ho’i au e ’ohipa i rotopū i te mau tamari’i a te ta’ata nei, maori rā nā roto i tō rātou fa’aro’o.</div><div class="francais">23 Car voici, je suis Dieu ; et je suis un Dieu de miracles ; et je montrerai au monde que je suis le même hier, aujourd’hui, et à jamais ; et je ne travaille parmi les enfants des hommes que selon leur foi.</div></div><div class="verse-container"><div class="tahitien">24 ’E teie fa’ahou ā, ’e a muri a’era, e parau atu te Fatu iāna ’ia tai’o i te mau parau ’o tē hōro’ahia atu iāna ra :</div><div class="francais">24 Et en outre, il arrivera que le Seigneur dira à celui qui lira les paroles qui lui seront remises :</div></div><div class="verse-container"><div class="tahitien">25 Mai te mea e ha’afātata mai teie feiā iā’u nei i tō rātou vaha, ’e e fa’ahanahana mai ho’i iā’u nei i tō rātou ra ’utu, tei te ātea ’ē rā tō rātou ’ā’au iā’u nei, ’e tō rātou mata’u iā’u e mea ha’api’i-noa-hia ho’i ïa e te mau parau a te ta’ata ana’e ra—</div><div class="francais">25 Quand ce peuple s’approche de moi, il m’honore de la bouche et des lèvres ; mais son cœur est éloigné de moi, et la crainte qu’il de moi n’est qu’un précepte de tradition humaine.</div></div><div class="verse-container"><div class="tahitien">26 Nō reira, e rave au i te hō’ē ’ohipa māere i rotopū i teie nei feiā, ’oia ïa, te hō’ē ’ohipa māere ’e te ’ūmere ; e mou atu ho’i te ’aravihi o te feiā ’aravihi ’e te feiā ’ite ra, ’e e mo’e ’ē te māramarama o te feiā ’ite ra.</div><div class="francais">26 C’est pourquoi je vais me mettre à faire une œuvre merveilleuse parmi ce peuple, oui, une œuvre merveilleuse et un prodige, car la sagesse de ses sages et de ses savants périra, et l’intelligence de ses hommes intelligents disparaîtra.</div></div><div class="verse-container"><div class="tahitien">27 ’E ’auē ho’i te feiā i ’imi māite i te huna i tā rātou ’ōpuara’a i te Fatu ! ’E tei roto i te pōiri tā rātou mau ’ohipa ; ’e tē parau nei rātou ē : Nā vai tātou e hi’o mai, ’e ’o vai tei ’ite ia tātou ? ’E tē parau ato’a nei ho’i rātou ē : ’Oia mau roa, tā ’outou fa’atahurira’a i te mau mea ato’a mai te ’araea ïa a te potera ra. Inaha rā, e fa’a’ite atu vau ia rātou ē ’ua ’ite au i tā rātou mau ’ohipa ato’a, tē nā reira mai ra te Fatu Sabaota ra. E parau ānei ho’i te ’ohipa i te ta’ata i rave ē, e ’ere nāna i hāmani iā’u ? ’E ’aore rā e parau ānei ho’i tei hāmanihia i tei hāmani iāna ē, ’aita ’oia i ’ite ?</div><div class="francais">27 Et malheur à ceux qui cachent leurs desseins pour les dérober au Seigneur, qui font leurs œuvres dans les ténèbres, et qui disent : Qui nous voit et qui nous connaît ? Et ils disent aussi : Votre façon de retourner les choses sera estimée comme l’argile du potier. Mais voici, je leur montrerai, dit le Seigneur des armées, que je connais toutes leurs œuvres. Car l’ouvrage dira-t-il de l’ouvrier : Il ne m’a point fait ? Pour que le vase dise du potier : Il n’a point d’intelligence ?</div></div><div class="verse-container"><div class="tahitien">28 Inaha rā, tē nā ’ō mai ra te Fatu Sabaota ra : E fa’a’ite atu vau i te mau tamari’i a te ta’ata ē, nō te hō’ē taime iti poto e riro mai Lebanona ’ei ’āua hotu rahi ; ’e e mana’ohia ai ho’i te ’āua hotu rahi ’ei fenua uru rā’au ra.</div><div class="francais">28 Mais voici, dit le Seigneur des armées : je vais montrer aux enfants des hommes qu’encore un peu de temps, et le Liban se changera en verger ; et le verger sera considéré comme une forêt.</div></div><div class="verse-container"><div class="tahitien">29 ’E ’ia tae i taua mahana ra e fa’aro’o ai te ta’ata tari’a turi i te parau o te buka, ’e e ’ite ai ho’i te mata o te matapō nā roto mai i te mohimohi ’e te pōiri.</div><div class="francais">29 En ce jour-là, les sourds entendront les paroles du livre ; et, délivrés de l’obscurité et des ténèbres, les yeux des aveugles verront.</div></div><div class="verse-container"><div class="tahitien">30 ’E e tupu rahi te maita’i o te feiā ha’eha’a, ’e e ’oa’oa rātou i roto i te Fatu, ’e e ’oa’oa ho’i te feiā veve i rotopū i Tei Mo’a i ’Īserā’ela nei.</div><div class="francais">30 Les malheureux se réjouiront de plus en plus, et leur joie sera dans le Seigneur, et les pauvres feront du Saint d’Israël le sujet de leur allégresse.</div></div><div class="verse-container"><div class="tahitien">31 ’E ’oia mau, mai te Fatu e ora nei, e ’ite rātou ē, e ha’afaufa’a-’ore-hia te feiā ha’amata’u, e ha’amouhia te feiā tāhitohito, ’e e tāpū-’ē-hia te feiā ato’a i tītau i te mau ’ohipa ’ī’ino.</div><div class="francais">31 Car assurément, comme le Seigneur vit, ils verront que le violent ne sera plus, le moqueur aura fini, et tous ceux qui veillaient pour l’iniquité seront exterminés ;</div></div><div class="verse-container"><div class="tahitien">32 ’E ’o rātou ato’a ’o tei fa’ahapa i te ta’ata nō tāna parau, ’e rātou ’o tei tu’u i te mārei nō te ta’ata a’o i te pae ’ūputa ra, ’e ’o rātou ato’a ’o tei ha’api’o ’ē i te feiā parauti’a nō te aore.</div><div class="francais">32 ceux qui condamnaient les autres en justice, tendaient des pièges à qui défendait sa cause à la porte, et violaient par la fraude les droits de l’innocent.</div></div><div class="verse-container"><div class="tahitien">33 Nō reira, tē parau mai ra te Fatu, ’o tei fa’aora ia Aberahama, nō ni’a i te ’utuāfare o Iakoba ra : E ’ore roa Iakoba e ha’amā fa’ahou, e ’ore ho’i e māhe’ahe’a fa’ahou tōna mata.</div><div class="francais">33 C’est pourquoi, ainsi parle le Seigneur à la maison de Jacob, lui qui racheté Abraham : Maintenant Jacob ne rougira plus, maintenant son visage ne pâlira plus.</div></div><div class="verse-container"><div class="tahitien">34 ’Āre’a rā ’ia ’ite ’oia i tāna mau tamari’i, te ’ohipa i ravehia e tō’u nei rima, i rotopū iāna ra, e riro rātou i te ha’amo’a i tō’u nei i’oa, ’e i te ha’amo’a i Tei Mo’a nō Iakoba ra, ’e i te mata’u ho’i i te aro o te Atua nō ’Īserā’ela ra.</div><div class="francais">34 Car, lorsque ses enfants verront au milieu d’eux l’œuvre de mes mains, ils sanctifieront mon nom, ils sanctifieront le Saint de Jacob, et ils craindront le Dieu d’Israël ;</div></div><div class="verse-container"><div class="tahitien">35 ’E te feiā i hapa i te pae vārua ra, e noa’a te ’ite i reira, ’e te feiā amuamu ra, e māramarama ïa i te mau ha’api’ira’a tumu i reira.</div><div class="francais">35 ceux dont l’esprit s’égarait acquerront de l’intelligence, et ceux qui murmuraient recevront instruction.</div></div>
    <div class="verse-container introduction"><div class="tahitien">E rave rahi mau ’ēkālesia ha’avare ’o tē fa’ati’ahia i te mau mahana hope’a—E ha’api’i rātou i te mau ha’api’ira’a ha’avare, ’e te faufa’a ’ore, ’e te ma’ama’a ho’i—Nā roto i te mau ’orometua ha’avare e tupu rahi te tāivara’a—E fa’atupu te diabolo i te ’ārepurepu i roto i te ’ā’au o te ta’ata nei—E ha’api’i ’oia i te mau huru ha’api’ira’a ha’avare ato’a. Fātata 559–545H.M.</div><div class="francais">Beaucoup de fausses Églises seront édifiées dans les derniers jours — Elles enseigneront des doctrines fausses, vaines et insensées — L’apostasie abondera à cause de ceux qui répandent de faux enseignements — Le diable fera rage dans le cœur des hommes — Il enseignera toutes sortes de fausses doctrines. Vers 559–545 av. J.-C.</div></div>
    <p>
        <a href="chapter_2_26.html">Chapitre précédent</a> | 
        <a href="chapter_2_28.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
