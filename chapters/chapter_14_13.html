
<!DOCTYPE html>
<html lang="fr">
<head>
    <meta charset="UTF-8">
    <title>Ether Chapitre 13</title>
    <link rel="stylesheet" href="../styles.css">
</head>
<body>
    <h1>Ether</h1>
    <h2>Ether Chapitre 13</h2>
    <div class="verse-container"><div class="tahitien">41 ’E i teienei, tē fa’aue atu nei au ia ’outou ’ia ’imi i teie nei Iesu ’o tā te mau peropheta ’e te mau ’āpōsetolo i pāpa’i ra, ’ia vai te maita’i o te Atua te Metua, ’e tō te Fatu ra ’o Iesu Mesia, ’e tō te Vārua Maita’i i roto ia ’outou na ē a muri noa atu, nō te fa’a’ite pāpū i te reira ia ’outou na. ’Āmene.</div><div class="francais">41 Et maintenant, je voudrais vous recommander de rechercher ce Jésus sur qui les prophètes et les apôtres ont écrit, afin que la grâce de Dieu le Père et aussi du Seigneur Jésus-Christ, et le Saint-Esprit, qui témoigne d’eux, soient et demeurent en vous à jamais. Amen.</div></div>
    <div class="verse-container"><div class="tahitien">1 ’E i teienei, tē fa’aoti nei au, ’o Moroni, i tā’u pāpa’a parau nō ni’a i te ha’amoura’ahia te feiā ’o tā’u i pāpa’i ra.</div><div class="francais">1 Et maintenant, moi, Moroni, je vais terminer mes annales concernant la destruction du peuple sur lequel j’ai écrit.</div></div><div class="verse-container"><div class="tahitien">2 Inaha ho’i, ’ua pāto’i rātou i te mau parau a Etera ; inaha ’ua fa’a’ite mau ’oia ia rātou i te mau mea ato’a i tupu mai te ha’amatara’a mai o te ta’ata nei ; ’e i muri iho i te pāhe’era’a te mau pape mai ni’a atu i teie nei fenua, ’ua riro ihora teie nei fenua ’ei fenua maita’i roa a’e i te mau fenua ato’a, ’ei fenua i mā’itihia e te Fatu ; nō reira ’ua hina’aro te Fatu i te mau ta’ata ato’a e pārahi ra i ni’a i teie fenua nei ’ia tāvini atu iāna.</div><div class="francais">2 Car voici, ils rejetèrent toutes les paroles d’Éther ; car il leur parla en vérité de tout, depuis le commencement de l’homme, disant que lorsque les eaux se furent retirées de la surface de ce pays, il devint un pays préférable à tous les autres pays, un pays de choix du Seigneur ; c’est pourquoi, le Seigneur voudrait que tous les hommes qui demeurent à sa surface le servent ;</div></div><div class="verse-container"><div class="tahitien">3 ’E e vāhi teie nō te Ierusalema ’Āpī, ’o tē tae mai i raro nei nō te ra’i mai, ’e e vāhi mo’a nō te Fatu.</div><div class="francais">3 et que c’était le lieu de la nouvelle Jérusalem qui descendrait du ciel, et le saint sanctuaire du Seigneur.</div></div><div class="verse-container"><div class="tahitien">4 Inaha, ’ua ’ite Etera i te mau mahana o te Mesia, ’e ’ua parau ’oia nō ni’a i te hō’ē Ierusalema ’Āpī i ni’a iho i teie nei fenua.</div><div class="francais">4 Voici, Éther vit le temps du Christ, et il parla d’une nouvelle Jérusalem dans ce pays.</div></div><div class="verse-container"><div class="tahitien">5 ’E ’ua parau ato’a ho’i ’oia nō ni’a i te ’utuāfare o ’Īserā’ela, ’e te Ierusalema e mea nā reira mai Lehi i te haere mai—’e i muri iho i tō te reira ha’amoura’ahia, e patu-fa’ahou-hia te reira ’ei ’oire mo’a i te Fatu ; nō reira, ’aita te reira e ti’a ’ia parauhia e Ierusalema ’Āpī nō te mea i vai na te reira i te ’anotau tahito ra ; ’āre’a rā e patu-fa’ahou-hia te reira, ’e e riro ’ei ’oire mo’a nō te Fatu ; ’e e mea ti’a i te reira ’ia patuhia nō te ’utuāfare o ’Īserā’ela—</div><div class="francais">5 Et il parla aussi de la maison d’Israël et de la Jérusalem d’où Léhi viendrait : lorsqu’elle aurait été détruite, elle serait rebâtie, ville sainte pour le Seigneur ; c’est pourquoi, ce ne pourrait pas être une nouvelle Jérusalem, car elle avait été à une époque du passé ; mais elle serait rebâtie et deviendrait une ville sainte du Seigneur ; et elle serait bâtie pour la maison d’Israël —</div></div><div class="verse-container"><div class="tahitien">6 ’E e fa’ati’ahia te hō’ē Ierusalema ’Āpī i ni’a i teie nei fenua, nō te toe’a o te hua’ai o Iosepha, e taipe ho’i tō te reira mau mea.</div><div class="francais">6 et qu’une nouvelle Jérusalem serait bâtie dans ce pays pour le reste de la postérité de Joseph, ce dont il a eu une préfiguration .</div></div><div class="verse-container"><div class="tahitien">7 Mai tā Iosepha ho’i i hōpoi mai i tōna metua tāne i raro i te fenua ra nō ’Aiphiti, ’e i reira ho’i ’oia i te pohera’a ; nō reira ’ua hōpoi ato’a mai ra te Fatu i te hō’ē toe’a nō te hua’ai o Iosepha i rāpae mai te fenua mai ra o Ierusalema, ’ia aroha mai ’oia i te hua’ai o Iosepha ’e ’ia ’ore rātou ’ia mou, mai tāna i aroha mai i te metua tāne o Iosepha ’ia ’ore ’oia ’ia pohe.</div><div class="francais">7 Car, comme Joseph fit descendre son père au pays d’Égypte, de même il mourut ; c’est pourquoi, le Seigneur amena un reste de la postérité de Joseph hors du pays de Jérusalem, afin d’être miséricordieux envers la postérité de Joseph, afin qu’elle ne pérît pas, tout comme il fut miséricordieux envers le père de Joseph, afin qu’il ne pérît pas.</div></div><div class="verse-container"><div class="tahitien">8 Nō reira, e fa’ati’ahia te toe’a nō te hua’ai o Iosepha i ni’a i teie nei fenua ; ’e e riro te reira ’ei fenua ’āi’a nō rātou ; ’e e riro ho’i rātou i te fa’ati’a i te hō’ē ’oire mo’a i te Fatu, mai te au i te Ierusalema i tahito ra ; ’e e ’ore roa rātou e ’āno’i-haere-hia, ē tae noa atu i te hope’a, i te taime te fenua nei e ha’amouhia ai.</div><div class="francais">8 C’est pourquoi, le reste de la maison de Joseph sera édifié dans ce pays ; et ce sera un pays de son héritage ; et il bâtira une ville sainte pour le Seigneur, semblable à la Jérusalem d’autrefois ; et il ne sera plus confondu, jusqu’à ce que vienne la fin, lorsque la terre passera.</div></div><div class="verse-container"><div class="tahitien">9 ’E e vai mai te hō’ē ra’i ’āpī ’e te hō’ē fenua ’āpī ; ’e e au te reira i te mea tahito, maori rā ’ua mou te mea tahito ’e ’ua fa’a’āpīhia te mau mea ato’a.</div><div class="francais">9 Et il aura un nouveau ciel et une nouvelle terre ; et ils seront semblables aux anciens, si ce n’est que les anciens auront passé et que tout sera devenu nouveau.</div></div><div class="verse-container"><div class="tahitien">10 ’E i reira e tae mai ai te Ierusalema ’Āpī ; ’e e ha’amaita’ihia rātou ’o tē pārahi i reira, ’e ’o rātou ho’i teie ’o tei teatea tō rātou mau ’ahu i te toto o te ’Ārenio ; ’e ’o rātou ho’i teie ’o tei tai’ohia i rotopū i te toe’a o te hua’ai o Iosepha, nō te ’utuāfare o ’Īserā’ela.</div><div class="francais">10 Et alors vient la nouvelle Jérusalem ; et bénis sont ceux qui demeurent, car ce sont ceux dont les vêtements sont blancs grâce au sang de l’Agneau, et ce sont ceux qui sont comptés parmi le reste de la postérité de Joseph, qui était de la maison d’Israël.</div></div><div class="verse-container"><div class="tahitien">11 ’E i reira ato’a e tae mai te Ierusalema tahito ; ’e e ha’amaita’ihia te mau ta’ata nō te reira, nō te mea ’ua horoihia rātou i te toto o te ’Ārenio ra ; ’e ’o rātou ho’i teie ’o tei ha’apurarahia ’e ’o tei ha’aputuputuhia mai ho’i mai nā tufa’a e maha o te fenua nei, ’e mai te mau fenua i te pae apato’erau, ’e ’o tē fa’atupu i te fafaura’a ’o tā te Atua i fafau atu i tō rātou metua tāne ra ia Aberahama.</div><div class="francais">11 Et alors vient aussi la Jérusalem d’autrefois ; et ses habitants, bénis sont-ils, car ils ont été lavés dans le sang de l’Agneau ; et ce sont eux qui ont été dispersés et rassemblés des quatre coins de la terre, et des contrées du nord, et participent à l’accomplissement de l’alliance que Dieu faite avec leur père, Abraham .</div></div><div class="verse-container"><div class="tahitien">12 ’E ’ia tupu teie nei mau mea, e tupu ïa te pāpa’ira’a mo’a ’o tei nā ’ō mai ē, tē vai ra vetahi nō mua roa, ’o tē riro ’ei hope’a ; ’e tē vai ra vetahi i muri roa, ’o tē riro nō mua roa.</div><div class="francais">12 Et lorsque cela se produira se réalisera l’Écriture qui dit qu’il en qui étaient les premiers, qui seront les derniers ; et il en qui étaient les derniers, qui seront les premiers.</div></div><div class="verse-container"><div class="tahitien">13 ’E ’ua fātata vau i te pāpa’i fa’ahou atu ā, ’ua ’ōpanihia rā vau ; ’āre’a rā e mea rahi ’e te māere ho’i te mau parau tohu a Etera, ’ua fa’ariro rā rātou iāna ’ei mea faufa’a ’ore, ’e ’ua ti’avaru atu rātou iāna i rāpae ; ’e ’ua tāpuni ihora ’oia iāna iho i roto i te ana mato i te ao, ’e i te pō ’ua haere atu ’oia e māta’ita’i haere i te mau mea ’o tē tupu i ni’a i te mau ta’ata.</div><div class="francais">13 Et j’étais sur le point d’en écrire plus, mais cela m’est interdit ; mais grandes et merveilleuses furent les prophéties d’Éther ; mais ils le méprisèrent et le chassèrent ; et il se cachait, le jour, dans la cavité d’un rocher, et la nuit, il sortait pour voir ce qui allait s’abattre sur le peuple.</div></div><div class="verse-container"><div class="tahitien">14 ’E ’a pārahi ai ’oia i roto i taua ana mato ra, ’ua pāpa’i ’oia i te toe’a o teie nei pāpa’a parau, ’a māta’ita’i ai ’oia i te pō i te mau ha’amoura’a i tae mai i ni’a i te mau ta’ata.</div><div class="francais">14 Et tandis qu’il demeurait dans la cavité d’un rocher, il fit le reste de ces annales, observant, la nuit, les destructions qui s’abattaient sur le peuple.</div></div><div class="verse-container"><div class="tahitien">15 ’E i muri a’era, i taua iho matahiti ra ’a ti’avaruhia atu ai ’oia i rāpae mai rotopū atu i te mau ta’ata, ’ua tupu te hō’ē ’arora’a rahi i rotopū i te mau ta’ata, ’e ’ua ti’a mai ra ho’i e rave rahi mau ta’ata pūai i ni’a, ’e ’ua tītau rātou ’ia taparahi ia Korianetumera nā roto i tā rātou mau ’ōpuara’a huna nō te mau ’ohipa parauti’a ’ore, ’o tei parauhia na.</div><div class="francais">15 Et il arriva que cette même année où il fut chassé de parmi le peuple, il commença à avoir une grande guerre parmi le peuple, car il en eut beaucoup qui se levèrent, qui étaient des hommes puissants et qui cherchèrent à faire périr Coriantumr par leurs plans secrets de méchanceté dont il été parlé.</div></div><div class="verse-container"><div class="tahitien">16 ’E i teienei, ’ua ha’api’i Korianetumera iāna iho i te mau huru ’ohipa ato’a nō te ’arora’a ’e te mau huru ha’avare ato’a a tō teie nei ao, nō reira ’ua ’aro atu ’oia i te feiā i tītau ’ia taparahi mai iāna.</div><div class="francais">16 Et maintenant, Coriantumr, ayant lui-même étudié tous les arts de la guerre et toute la ruse du monde, livra donc bataille à ceux qui cherchaient à le faire périr.</div></div><div class="verse-container"><div class="tahitien">17 ’Aita rā ’oia i tātarahapa, ’aita ato’a tāna ra mau tamari’i tamāroa nehenehe ’e te mau tamari’i tamāhine nehenehe ; ’aita ato’a te mau tamari’i tamāroa nehenehe ’e te mau tamari’i tamāhine nehenehe a Kohora ; ’aita ato’a te mau tamari’i tamāroa nehenehe ’e te tamari’i tamāhine nehenehe a Korihora ; ’e ’oia mau, ’aita roa ato’a te hō’ē a’e o te mau tamari’i tamāroa nehenehe ’e te mau tamari’i tamāhine nehenehe i ni’a i te fenua tā’āto’a i tātarahapa i tā rātou ra mau hara.</div><div class="francais">17 Mais il ne se repentit pas, ni ses beaux jeunes fils ni ses belles jeunes filles ; pas plus que les beaux jeunes fils et les belles jeunes filles de Cohor ; pas plus que les beaux jeunes fils et les belles jeunes filles de Corihor ; en bref, il n’y avait aucun des beaux jeunes fils ni des belles jeunes filles sur la surface de toute la terre qui se repentît de ses péchés.</div></div><div class="verse-container"><div class="tahitien">18 Nō reira, i muri a’era, i te matahiti mātāmua ’a pārahi ai Etera i roto i te ana mato ra, e rave rahi ta’ata i taparahihia i te ’o’e a te mau pupu ’ohipa huna, tei ’aro atu ia Korianetumera ’ia roa’a ia rātou te bāsileia.</div><div class="francais">18 C’est pourquoi, il arriva que la première année où Éther demeura dans la cavité d’un rocher, il eut beaucoup de gens qui furent tués par l’épée de ces combinaisons secrètes combattant Coriantumr afin d’obtenir le royaume.</div></div><div class="verse-container"><div class="tahitien">19 ’E i muri a’era, ’ua tama’i pinepine a’era te mau tamari’i tamāroa a Korianetumera, ’e ’ua tahe rahi tō rātou toto.</div><div class="francais">19 Et il arriva que les fils de Coriantumr combattirent beaucoup et saignèrent beaucoup.</div></div><div class="verse-container"><div class="tahitien">20 ’E i te piti o te matahiti, ’ua tae mai ra te parau a te Fatu ia Etera, ’ia haere atu ’oia ’e ’ia tohu atu ia Korianetumera, i te nā-’ō-ra’a atu ē, mai te mea e tātarahapa ’oia ’e tōna ’utuāfare pā’āto’a, e hōro’a mai ïa te Fatu i tōna bāsileia iāna ra, ’e e fa’aora noa ’oia i te mau ta’ata—</div><div class="francais">20 Et la deuxième année, la parole du Seigneur parvint à Éther, disant qu’il devait aller prophétiser à Coriantumr que, s’il se repentait, lui et toute sa maison, le Seigneur lui donnerait son royaume et épargnerait le peuple ;</div></div><div class="verse-container"><div class="tahitien">21 ’E ’ia ’ore rātou e nā reira, e ha’amouhia rātou tōna ’utuāfare pā’āto’a, maori rā ’o ’oia ana’e. ’E e ora noa ’oia nō te ’ite atu i te tupura’a o te mau parau tohu i parauhia na nō ni’a i te tahi atu nūna’a ’o tē roa’a ia rātou te fenua ’ei ’āi’a nō rātou ; ’e e tanuhia ho’i Korianetumera e rātou ; ’e e riro te mau ta’ata ato’a i te ha’amouhia, maori rā ’o Korianetumera ana’e.</div><div class="francais">21 sinon ils seraient détruits, ainsi que toute sa maison, sauf lui-même. Et il vivrait seulement pour voir l’accomplissement des prophéties qui avaient été dites concernant un autre peuple qui recevrait le pays pour son héritage ; et Coriantumr serait enseveli par lui ; et toute âme serait détruite, sauf Coriantumr .</div></div><div class="verse-container"><div class="tahitien">22 ’E i muri a’era, ’aita Korianetumera i tātarahapa, ’aita ato’a tōna ra ’utuāfare, ’aita ato’a te mau ta’ata ; ’e ’aita ho’i te mau tama’i i fa’aea ; ’e ’ua tītau rātou ’ia taparahi ia Etera, ’āre’a rā ’ua horo ’ē atu ra ’oia mai mua atu ia rātou ’e ’ua tāpuni fa’ahou ihora i roto i te ana mato ra.</div><div class="francais">22 Et il arriva que Coriantumr ne se repentit pas, ni sa maison, ni le peuple ; et les guerres ne cessèrent pas ; et ils cherchèrent à tuer Éther, mais il s’enfuit devant eux et se cacha de nouveau dans la cavité du rocher.</div></div><div class="verse-container"><div class="tahitien">23 ’E i muri a’era, ’ua ti’a mai ra Sareda, ’e ’ua ’aro ato’a atu ra ia Korianetumera ; ’e ’ua upo’oti’a ’oia i ni’a iāna, ’e nō reira ho’i i te toru o te matahiti ’ua ’āfa’i mai ’oia iāna i roto i te fa’atītīra’a.</div><div class="francais">23 Et il arriva que Shared se leva, et il livra aussi bataille à Coriantumr, et il le battit, de sorte que, la troisième année, il le réduisit en captivité.</div></div><div class="verse-container"><div class="tahitien">24 ’E ’ua upo’oti’a te mau tamari’i tamāroa a Korianetumera, i te maha o te matahiti, i ni’a a’e ia Sareda, ’e ’ua roa’a fa’ahou ihora te bāsileia ia rātou nō tō rātou metua tāne.</div><div class="francais">24 Et les fils de Coriantumr, la quatrième année, battirent Shared, et obtinrent de nouveau le royaume pour leur père.</div></div><div class="verse-container"><div class="tahitien">25 I teienei, ’ua tupu ihora te hō’ē ’arora’a i ni’a i te fenua tā’āto’a, ’e tē tama’i ra te mau ta’ata tāta’itahi ’e tāna iho pupu ta’ata, ’ia roa’a tāna e hina’aro ra.</div><div class="francais">25 Alors, il commença à avoir une guerre sur toute la surface du pays, chacun avec sa bande combattant pour ce qu’il désirait.</div></div><div class="verse-container"><div class="tahitien">26 ’E tē vai ra te mau ta’ata ’eiā haru, ’e ’oia mau, te mau huru ’ohipa ’ī’ino ato’a i ni’a i te fenua tā’āto’a.</div><div class="francais">26 Et il eut des brigands, en bref, toutes sortes de méchanceté sur toute la surface du pays.</div></div><div class="verse-container"><div class="tahitien">27 ’E i muri a’era, ’ua riri roa a’era Korianetumera ia Sareda, ’e ’ua haere atu ra ’oia ’e tōna mau nu’u fa’ehau e ’aro iāna ; ’e ’ua ’aro a’era rāua ma te riri rahi, ’e ’ua ’aro rāua i roto i te peho ra o Gilagala ; ’e ’ua rahi roa te ’arora’a.</div><div class="francais">27 Et il arriva que Coriantumr fut extrêmement en colère contre Shared, et il alla, avec ses armées, lui livrer bataille ; et ils se rencontrèrent avec une grande colère, et ils se rencontrèrent dans la vallée de Guilgal ; et la bataille devint extrêmement furieuse.</div></div><div class="verse-container"><div class="tahitien">28 ’E i muri a’era, ’ua ’aro mai ra Sareda iāna nō te ārea e toru mahana te maoro, ’e i muri a’era, ’ua pau a’era ’oia ia Korianetumera, ’e ’ua a’ua’uhia atu ra ’oia ē tae roa atu i te mau fenua pāpū nō Heselona ra.</div><div class="francais">28 Et il arriva que Shared le combattit pendant trois jours. Et il arriva que Coriantumr le battit et le poursuivit jusqu’à ce qu’il arrivât aux plaines de Heshlon.</div></div><div class="verse-container"><div class="tahitien">29 ’E i muri a’era, ’ua ’aro fa’ahou mai ra Sareda iāna i ni’a i te mau fenua pāpū ; ’e inaha, ’ua pau a’era Korianetumera iāna, ’e ’ua tūra’i fa’ahou atu ra iāna i muri ē tae roa atu i te peho ra o Gilagala.</div><div class="francais">29 Et il arriva que Shared lui livra de nouveau bataille dans les plaines ; et voici, il battit Coriantumr et le repoussa de nouveau jusqu’à la vallée de Guilgal.</div></div><div class="verse-container"><div class="tahitien">30 ’E ’ua ’aro fa’ahou atu ra Korianetumera ia Sareda i te peho ra o Gilagala, ’e ’ua pau a’era Sareda iāna, ’e ’ua taparahi ihora iāna.</div><div class="francais">30 Et Coriantumr livra de nouveau bataille à Shared dans la vallée de Guilgal, bataille dans laquelle il battit Shared et le tua.</div></div><div class="verse-container"><div class="tahitien">31 ’E ’ua puta ihora te huha o Korianetumera ia Sareda, ’e nō reira ’aita ’oia i haere fa’ahou atu e ’aro iāna nō te ārea e piti matahiti te maoro, ’e i taua taime ra tē ha’amani’i ra te mau ta’ata ato’a i ni’a i te fenua nei i te toto, ’e ’aita roa e ta’ata nō te tāpe’a ia rātou.</div><div class="francais">31 Et Shared blessa Coriantumr à la cuisse, de sorte qu’il n’alla plus livrer bataille pendant deux années, au cours desquelles tout le peuple à la surface du pays versa le sang, et il n’y avait personne pour le retenir.</div></div>
    <div class="verse-container introduction"><div class="tahitien">Nā te mau ’ohipa ’ī’ino a te mau ta’ata i fa’atae mai i te ’anatemara’a i ni’a i te fenua nei—’Ua fa’atupu Korianetumera i te tama’i ia Gileada, ’e ’ia Liba, ’e ’ia Siza—’ua ’ī te fenua i te toto e te taparahira’a ta’ata.</div><div class="francais">L’iniquité du peuple attire une malédiction sur le pays — Coriantumr entre en guerre contre Galaad, puis contre Lib et ensuite contre Shiz — Le pays baigne dans le sang et le carnage.</div></div>
    <p>
        <a href="chapter_14_12.html">Chapitre précédent</a> | 
        <a href="chapter_14_14.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
