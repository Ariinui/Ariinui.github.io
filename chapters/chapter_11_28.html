
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>3 Ne Chapitre 28</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>3 Ne</h1>
            <h2>3 Ne Chapitre 28</h2>
            <div class="verse-container"><div class="tahitien">1 ’E i muri a’era, ’ia oti a’era tā Iesu paraura’a atu i teie mau parau, ’ua parau atu ra ’oia i tāna mau pipi, te tahi i te tahi, i te nā-’ō-ra’a atu ia rātou : E aha tā ’outou i hina’aro iā’u nei, ’ia tae atu vau i te Metua ?</div><div class="francais">1 Et il arriva que lorsque Jésus eut dit ces paroles, il parla à ses disciples, un à un, leur disant : Que désirez-vous de moi, après que je serai allé au Père ?</div></div><div class="verse-container"><div class="tahitien">2 ’E ’ua parau mai ra rātou pā’āto’a, maori rā e to’otoru, i te nā-’ō-ra’a mai ē : Tē hina’aro nei mātou ’ia tae i te matahiti pa’ari o te ta’ata nei, ’e ’ia fa’aotihia tā mātou nei ’ohipa i parauhia ai mātou e ’oe ra, ’ia tae vave atu mātou ia ’oe i roto i tō ’oe ra bāsileia.</div><div class="francais">2 Et ils dirent tous, sauf trois : Nous désirons que, lorsque nous aurons vécu jusqu’à l’âge de l’homme, le ministère auquel tu nous as appelés prenne fin, afin que nous allions rapidement à toi dans ton royaume.</div></div><div class="verse-container"><div class="tahitien">3 ’E ’ua nā ’ō atu ra ’oia ia rātou : E ao tō ’outou nō te mea ’ua hina’aro ’outou i taua mea nei iā’u ; nō reira, ’ia tae’ahia tō ’outou matahiti i te hitu ’ahuru ’e ma piti, e tae mai ’outou iā’u nei i roto i tō’u bāsileia ; ’e iā’u nei e fāri’i ai ’outou i te hau.</div><div class="francais">3 Et il leur dit : Vous êtes bénis parce que vous avez désiré cela de moi ; c’est pourquoi, lorsque vous aurez eu soixante-douze ans, vous viendrez à moi dans mon royaume ; et avec moi, vous trouverez du repos .</div></div><div class="verse-container"><div class="tahitien">4 ’E ’ia oti a’era tāna paraura’a atu ia rātou, ’ua fāriu atu ra ’oia i ni’a i te to’otoru ra, ’e ’ua nā ’ō atu ra ia rātou : E aha tā ’outou i hina’aro iā’u ’ia rave nō ’outou ’ia tae atu vau i te Metua ?</div><div class="francais">4 Et lorsqu’il leur eut parlé, il se tourna vers les trois et leur dit : Que voulez-vous que je vous fasse, lorsque je serai allé au Père ?</div></div><div class="verse-container"><div class="tahitien">5 ’E ’ua ’oto ihora tō rātou ’ā’au, nō te mea ’ua mata’u rātou ’ia parau atu iāna i te mea tā rātou i hina’aro.</div><div class="francais">5 Et ils étaient attristés dans leur cœur, car ils n’osaient pas lui dire ce qu’ils désiraient.</div></div><div class="verse-container"><div class="tahitien">6 ’E ’ua nā ’ō atu ra ’oia ia rātou : Inaha, ’ua ’ite au i tō ’outou mau mana’o, ’e i hina’aro na ho’i ’outou i te mea tā Ioane, tā’u pipi here, i hina’aro iā’u nei, ’e i fa’aea na ’oia i pīha’i iho iā’u ’a tāvini ai au, hou vau i fa’ateiteihia ai ’e te mau ’āti Iuda.</div><div class="francais">6 Et il leur dit : Voici, je connais vos pensées, et vous avez désiré ce que Jean, mon bien-aimé, qui était avec moi dans mon ministère avant que je fusse élevé par les Juifs, désiré de moi.</div></div><div class="verse-container"><div class="tahitien">7 Nō reira, ’ia ha’amaita’i-rahi-hia atu ā ’outou, ’e e ’ore roa ho’i ’outou e ’ite i te pohe ; ’āre’a rā e ora noa ’outou nō te ’ite atu i te mau ’ohipa ato’a a te Metua i te mau tamari’i a te ta’ata nei, ē tae noa atu ho’i ’ua fa’atupuhia te mau mea ato’a mai te au i te hina’aro o te Metua, i te taime au e tae mai ai i roto i tō’u ra hanahana ma te mau mana nō te ra’i mai.</div><div class="francais">7 C’est pourquoi, vous êtes bénis davantage, car vous ne goûterez jamais la mort ; mais vous vivrez pour voir toutes les actions du Père envers les enfants des hommes jusqu’à ce que tout soit accompli selon la volonté du Père, lorsque je viendrai dans ma gloire avec les puissances du ciel.</div></div><div class="verse-container"><div class="tahitien">8 ’E e ’ore roa ’outou e ’ite i te mau māuiui nō te pohe ; ’ia tae mai rā vau i roto i tō’u ra hanahana, e fa’ahuru-’ē-hia ’outou mai te amora’a mata, mai te tino tāhuti noa ’ia riro ’ei tino tāhuti ’ore ; ’e i reira ’outou e ha’amaita’ihia ai i roto i te bāsileia o tō’u ra Metua.</div><div class="francais">8 Et vous ne subirez jamais les souffrances de la mort ; mais lorsque je viendrai dans ma gloire, vous serez changés en un clin d’œil de la mortalité à l’immortalité ; et alors, vous serez bénis dans le royaume de mon Père.</div></div><div class="verse-container"><div class="tahitien">9 ’E teie fa’ahou ā, e ’ore roa ’outou e ’ite i te māuiui ’a pārahi ai ’outou i te tino nei, e ’ore ato’a i te ’oto, maori rā nō te mau hara a tō te ao nei ; ’e teie mau mea ato’a ’o tā’u ïa e rave, nō te mea ’ua hina’aro mai ’outou i te reira iā’u nei, ’e i hina’aro na ho’i ’outou ’ia ’āfa’i mai i te mau vārua o te ta’ata iā’u nei, ’a vai a’e ai te ao nei.</div><div class="francais">9 En outre, vous ne connaîtrez pas la souffrance tandis que vous demeurerez dans la chair, ni la tristesse, si ce n’est pour les péchés du monde ; et tout cela, je le ferai à cause de ce que vous avez désiré de moi, car vous avez désiré m’amener les âmes des hommes tant que le monde demeurera.</div></div><div class="verse-container"><div class="tahitien">10 ’E nō te reira ho’i e fāri’i ’outou i te ’īra’a nō te ’oa’oa ; ’e e pārahi ho’i ’outou i raro i roto i te bāsileia o tō’u ra Metua ; ’oia ïa, e ’ī ’outou i te ’oa’oa, mai tā te Metua i hōro’a mai iā’u i te ’īra’a nō te ’oa’oa ; ’e e riro mau ho’i ’outou mai iā’u nei te huru, ’e ’o vau nei ho’i mai te Metua ra ; ’e te Metua ’e ’o vau nei hō’ē ā ïa.</div><div class="francais">10 Et à cause de cela, vous aurez une plénitude de joie ; et vous vous assiérez dans le royaume de mon Père ; oui, votre joie sera pleine, tout comme le Père m’a donné une plénitude de joie ; et vous serez tout comme je suis, et je suis tout comme le Père ; et le Père et moi sommes un ;</div></div><div class="verse-container"><div class="tahitien">11 ’E tē fa’a’ite pāpū nei te Vārua Maita’i nō ni’a i te Metua ’e iā’u nei ; ’e te hōro’a mai ra te Metua i te Vārua Maita’i i te mau tamari’i a te ta’ata nei, nō’u nei.</div><div class="francais">11 et le Saint-Esprit témoigne du Père et de moi ; et le Père donne le Saint-Esprit aux enfants des hommes à cause de moi.</div></div><div class="verse-container"><div class="tahitien">12 ’E i muri a’era, ’ia fa’aoti a’era Iesu i te parau i teie mau parau, ’ua tāpe’a atu ra ’oia ia rātou tāta’itahi i tōna rima, maori rā i nā pipi e to’otoru ’o tē pārahi mai, ’e ’ua reva atu ra ’oia.</div><div class="francais">12 Et il arriva que lorsqu’il eut dit ces paroles, Jésus toucha chacun d’eux de son doigt, sauf les trois qui devaient demeurer, et ensuite il partit.</div></div><div class="verse-container"><div class="tahitien">13 ’E inaha, ’ua vētea a’era te mau ra’i, ’e ’ua hōpoihia atu ra rātou i ni’a i te ra’i, ’e ’ua hi’o atu ra ’e ’ua fa’aro’o atu ra ho’i i te mau mea ’aore e au i te ta’ata ’ia parau.</div><div class="francais">13 Et voici, les cieux s’ouvrirent, et ils furent enlevés au ciel, et virent et entendirent des choses ineffables.</div></div><div class="verse-container"><div class="tahitien">14 ’E ’ua ’ōpanihia rātou ’ia fa’ahiti ; ’e ’aita roa ho’i i hōro’ahia te mana ia rātou ’ia fa’ahiti i te mau mea tā rātou i ’ite ’e i fa’aro’o.</div><div class="francais">14 Et il leur fut interdit d’en parler ; et le pouvoir ne leur fut pas donné d’exprimer les choses qu’ils avaient vues et entendues ;</div></div><div class="verse-container"><div class="tahitien">15 ’E tei roto ānei rātou i te tino ’e ’aore tei rāpae ānei i te tino, ’aita rātou i ’ite ; ’e mai te mea ra ho’i ia rātou ē, ’ua fa’ahuru-’ē-hia rātou, ’oia ho’i ’ua fa’ahuru-’ē-hia mai teie tino ’i’o ’ei tino tāhuti ’ore, ’ia ti’a ia rātou ’ia ’ite atu i te mau ’ohipa a te Atua.</div><div class="francais">15 et s’ils étaient dans le corps ou hors du corps, ils ne pouvaient le dire ; car il leur semblait qu’ils étaient transfigurés, de sorte qu’ils étaient changés de ce corps de chair en un état immortel, de sorte qu’ils pouvaient voir les choses de Dieu.</div></div><div class="verse-container"><div class="tahitien">16 ’E i muri a’era, ’ua rave fa’ahou rātou i te ’ohipa i ni’a i te fenua nei ; ’aita rā rātou i fa’a’ite i te mau mea tā rātou i fa’aro’o ’e i hi’o, nō te fa’auera’a i hōro’ahia mai ia rātou i ni’a i te ra’i.</div><div class="francais">16 Mais il arriva qu’ils exercèrent de nouveau leur ministère sur la surface de la terre ; néanmoins, ils n’enseignèrent pas les choses qu’ils avaient entendues et vues, à cause du commandement qui leur avait été donné au ciel.</div></div><div class="verse-container"><div class="tahitien">17 ’E i teienei, e tino tāhuti ānei ’e ’aore rā e tino tāhuti ’ore ānei tō rātou mai te mahana mai nō tō rātou fa’ahuru-’ē-ra’a-hia, ’aita vau i ’ite.</div><div class="francais">17 Et maintenant, s’ils furent mortels ou immortels à partir du jour de leur transfiguration, je ne sais ;</div></div><div class="verse-container"><div class="tahitien">18 ’Āre’a rā teie tā’u i ’ite, mai te au i te pāpa’a parau i pāpa’ihia—’ua hāhaere rātou nā ni’a i te fenua nei, ’e ’ua tāvini atu ra i te mau ta’ata pā’āto’a, ma te tāhō’ē mai ia rātou e rave rahi ’o tei ti’aturi i tā rātou parau i te ’ēkālesia ; ’e ma te bāpetizo ia rātou ; ’e ’ua fāri’i rātou e rave rahi ’o tei bāpetizohia i te Vārua Maita’i.</div><div class="francais">18 mais ce que je sais, selon les annales qui ont été données, c’est ceci : ils allèrent sur la surface du pays et exercèrent leur ministère auprès de tout le peuple, unissant à l’Église tous ceux qui croyaient en leur prédication, les baptisant, et tous ceux qui étaient baptisés recevaient le Saint-Esprit.</div></div><div class="verse-container"><div class="tahitien">19 ’E ’ua hurihia rātou i roto i te fare tāpe’ara’a e te mau ta’ata e ’ere nō te ’ēkālesia. ’E ’aita atu ra i ti’a i te mau fare tāpe’ara’a ’ia tāpe’a ia rātou, nō te mea ’ua pararī te reira nā te ’āfara’a.</div><div class="francais">19 Et ils furent jetés en prison par ceux qui n’appartenaient pas à l’Église. Et les prisons ne pouvaient pas les retenir, car elles se fendaient en deux.</div></div><div class="verse-container"><div class="tahitien">20 ’E ’ua hurihia rātou i roto i te fenua ; ’āre’a rā ’ua tā’iri rātou i te fenua i te parau a te Atua, ’e nō reira ho’i nā tōna mana i fa’aora mai ia rātou mai roto mai i te mau ’āpo’o hōhonu o te fenua ; ’e nō reira ’aita i ti’a i taua feiā ra ’ia ’ō i te mau ’āpo’o hōhonu nō te tāpe’a noa ia rātou.</div><div class="francais">20 Et ils furent précipités dans la terre ; mais ils frappaient la terre par la parole de Dieu, de sorte que, par son pouvoir, ils étaient délivrés des profondeurs de la terre ; c’est pourquoi on ne pouvait creuser des fosses susceptibles de les retenir.</div></div><div class="verse-container"><div class="tahitien">21 E toru taime tō rātou hurira’ahia i roto i te umu auahi ’e ’aita roa rātou i fāri’i i te hō’ē pēpē.</div><div class="francais">21 Et trois fois ils furent jetés dans une fournaise, et ils ne subirent aucun mal.</div></div><div class="verse-container"><div class="tahitien">22 E piti taime tō rātou hurira’ahia i roto i te ’āpo’o rahi o te mau ’ānimara ’ōviri ra ; ’e inaha ’ua ha’uti noa rātou i te mau ’ānimara mai te tamari’i e ha’uti noa ra i te fanau’a māmoe ra, ’e ’aita roa i fāri’i i te hō’ē pēpē.</div><div class="francais">22 Et deux fois ils furent jetés dans un antre de bêtes sauvages, et voici, ils jouèrent avec les bêtes comme un enfant avec un agneau qui tète encore, et ne subirent aucun mal.</div></div><div class="verse-container"><div class="tahitien">23 ’E i muri a’era, ’ua haere atu ra rātou i rotopū i te mau ta’ata ato’a o Nephi, ’e ’ua poro haere atu ra i te ’evanelia a te Mesia i te mau ta’ata ato’a i ni’a i te fenua ; ’e ’ua fa’afāriuhia mai rātou i te Fatu, ’e ’ua tāhō’ēhia mai i te ’ēkālesia a te Mesia, ’e ’ua nā reira te mau ta’ata nō taua u’i ra i te ha’amaita’ihia, mai te au i te parau a Iesu.</div><div class="francais">23 Et il arriva qu’ils allèrent ainsi parmi tout le peuple de Néphi et prêchèrent l’Évangile du Christ à tout le peuple à la surface du pays ; et il fut converti au Seigneur et fut uni à l’Église du Christ, et ainsi le peuple de cette génération fut béni, selon la parole de Jésus.</div></div><div class="verse-container"><div class="tahitien">24 ’E i teienei, tē fa’aoti nei au, ’o Moromona, i te parau i teie mau mea i teie nei taime.</div><div class="francais">24 Et maintenant, moi, Mormon, je finis de parler de ces choses pendant un certain temps.</div></div><div class="verse-container"><div class="tahitien">25 Inaha, ’ua fātata roa vau i te pāpa’i i te mau i’oa o te mau ta’ata ’o tē ’ore e tāota i te pohe, ’āre’a rā ’ua ’ōpani te Fatu iā’u, nō reira ’aita vau e pāpa’i i te reira, ’e ’ua hunahia ho’i te reira i tō te ao nei.</div><div class="francais">25 Voici, j’étais sur le point d’écrire les noms de ceux qui ne devaient jamais goûter la mort, mais le Seigneur l’interdit ; c’est pourquoi, je ne les écris pas, car ils sont cachés au monde.</div></div><div class="verse-container"><div class="tahitien">26 Inaha rā, i ’ite na vau ia rātou, ’e i tāvini mai na ho’i rātou iā’u.</div><div class="francais">26 Mais voici, je les ai vus, et ils m’ont servi.</div></div><div class="verse-container"><div class="tahitien">27 ’E inaha, e tae atu rātou i rotopū i te mau ’Ētene, ’e ’aita roa ho’i te mau ’Ētene e ’ite ē ’o vai rātou.</div><div class="francais">27 Et voici, ils seront parmi les Gentils, et les Gentils ne les connaîtront pas.</div></div><div class="verse-container"><div class="tahitien">28 E tae ato’a atu rātou i rotopū i te mau ’āti Iuda, ’e ’aita roa ho’i te mau ’āti Iuda e ’ite ē ’o vai rātou.</div><div class="francais">28 Ils seront aussi parmi les Juifs, et les Juifs ne les connaîtront pas.</div></div><div class="verse-container"><div class="tahitien">29 ’E a muri a’era, ’ia tae i te tau e au i tā te Fatu ’ōpuara’a pa’ari, ’e e riro rātou i te tāvini i tō te mau ’ōpū ato’a nō ’Īserā’ela i ha’apurarahia, ’e i tō te mau nūna’a ato’a, tō te mau ’ōpū ato’a, tō te mau reo ato’a ’e te mau ta’ata ato’a, ’e nā rātou e arata’i mai mai roto ia rātou ra i te mau ta’ata e rave rahi ia Iesu, ’ia fa’ati’ahia tō rātou ra hina’aro, ’e ’oia ato’a nō te mana o te Atua i roto ia rātou ra e ti’a ai ia rātou ’ia fa’a’ite pāpū atu i te ta’ata.</div><div class="francais">29 Et il arrivera, lorsque le Seigneur le jugera bon dans sa sagesse, qu’ils exerceront leur ministère auprès de toutes les tribus dispersées d’Israël, et auprès de toutes les nations, tribus, langues et peuples, et amèneront de parmi eux beaucoup d’âmes à Jésus, afin que leur désir s’accomplisse, et aussi à cause du pouvoir de conviction de Dieu, qui est en eux.</div></div><div class="verse-container"><div class="tahitien">30 ’E ’ua riro rātou mai te mau melahi a te Atua ra, ’e ’ia pure atu rātou i te Metua nā roto i te i’oa o Iesu, e ti’a ia rātou ’ia fa’a’ite atu ia rātou iho i te ta’ata mai te au i tō rātou ra mana’o.</div><div class="francais">30 Et ils sont comme les anges de Dieu, et s’ils prient le Père au nom de Jésus, ils peuvent se montrer à n’importe qui, selon qu’il leur semble bon.</div></div><div class="verse-container"><div class="tahitien">31 Nō reira, e mau ’ohipa rahi ’e te māere tē ravehia e rātou hou te mahana rahi e tae mai ai, ’e e ti’a māite atu ai te mau ta’ata ato’a i mua i te vāhi ha’avāra’a a te Mesia.</div><div class="francais">31 C’est pourquoi, ils accompliront des œuvres grandes et merveilleuses avant le grand jour à venir où tous les hommes devront sûrement se tenir devant le siège du jugement du Christ ;</div></div><div class="verse-container"><div class="tahitien">32 ’Oia ïa ’e i rotopū ho’i i te mau ’Ētene e ’ohipa rahi ’e te māere tē ravehia e rātou, hou taua mahana ha’avāra’a ra.</div><div class="francais">32 oui, ils accompliront une œuvre grande et merveilleuse parmi les Gentils, avant ce jour du jugement.</div></div><div class="verse-container"><div class="tahitien">33 ’E ’āhiri tei ia ’outou ra te mau pāpa’ira’a mo’a ato’a ’o tē fa’a’ite ra i te ’ā’amu nō te mau ’ohipa māere ato’a a te Mesia, e ’ite ïa ’outou, ’ia au i te mau parau a te Mesia ē, e tupu mau teie mau mea.</div><div class="francais">33 Et si vous aviez toutes les Écritures qui font le récit de toutes les œuvres merveilleuses du Christ, vous sauriez, selon les paroles du Christ, que ces choses doivent certainement venir.</div></div><div class="verse-container"><div class="tahitien">34 ’E ’auē ho’i ’oia ’o tē ore e ha’apa’o i te mau parau a Iesu, ’e ’ia rātou ato’a ’o tāna i mā’iti ’e i tono atu i rotopū ia rātou ra ; ’e ’o ’oia ’o tē ’ore e fāri’i i te mau parau a Iesu ’e i te mau parau a te feiā ’o tāna i tono mai ra, e ’ore ato’a ïa rātou e fāri’i iāna ; ’e nō reira, e ’ore ato’a ’oia e fāri’i iāna ’ia tae i te mahana hope’a ra.</div><div class="francais">34 Et malheur à ceux qui n’écoutent pas les paroles de Jésus et aussi de ceux qu’il choisis et envoyés parmi eux ; car tous ceux qui ne reçoivent pas les paroles de Jésus et les paroles de ceux qu’il envoyés, ne le reçoivent pas ; et pour cette raison, il ne les recevra pas au dernier jour ;</div></div><div class="verse-container"><div class="tahitien">35 E mea huru maita’i a’e ’āhiri ’aita rātou i fānauhia mai. Tē mana’o ra ānei ho’i ’outou ē, e ti’a ia ’outou ’ia fa’a’ore i te fa’autu’ara’a a te Atua ’o tei fa’aririhia ’ia tae mai i ni’a iho ia ’outou, ’e ’o tei ta’ata’ahihia e te ’āvae ta’ata, e noa’a ai te fa’aorara’a i te ta’ata ?</div><div class="francais">35 et il aurait mieux valu pour eux qu’ils ne fussent pas nés. Car pensez-vous que vous puissiez vous débarrasser de la justice d’un Dieu offensé, qui été foulé aux pieds des hommes, afin qu’ainsi le salut puisse venir ?</div></div><div class="verse-container"><div class="tahitien">36 ’E i teienei, inaha, i parau na vau nō ni’a ia rātou ’o tei mā’itihia e te Fatu, ’oia ïa, i te to’otoru i hōpoi-roa-hia i ni’a i roto i te mau ra’i, ’e ’aita vau i ’ite ē ’āhiri ’ua tāmāhia ānei tō rātou tino tāhuti ’ei tino tāhuti ’ore—</div><div class="francais">36 Et maintenant, voici, comme je l’ai dit concernant ceux que le Seigneur choisis, oui, trois qui furent enlevés dans les cieux, que je ne savais pas s’ils avaient été purifiés de la mortalité à l’immortalité —</div></div><div class="verse-container"><div class="tahitien">37 Inaha rā, mai te taime au i pāpa’i ai i te reira, ’ua ui atu vau i te Fatu, ’e ’ua fa’a’ite mai ’oia iā’u ē, e mea ti’a roa ’ia fa’ahuru-’ē-hia tō rātou mau tino, ’e ’ia ’ore rā e mea ti’a roa ïa ia rātou ’ia tāota i te pohe.</div><div class="francais">37 mais voici, depuis que j’ai écrit, j’ai consulté le Seigneur, et il m’a manifesté qu’il fallait nécessairement qu’un changement fût opéré sur leur corps, sinon ils auraient nécessairement dû goûter la mort ;</div></div><div class="verse-container"><div class="tahitien">38 Nō reira, ’ia ’ore rātou ’ia tāota i te pohe, e mea ti’a roa ’ia fa’ahuru-’ē-hia tō rātou mau tino, ’ia ’ore rātou ’ia fāri’i i te māuiui ’e te ’oto, maori rā nō te mau hara a tō te ao nei.</div><div class="francais">38 c’est pourquoi, pour qu’ils ne dussent pas goûter la mort, un changement fut opéré sur leur corps, afin qu’ils ne connussent pas la souffrance ni la tristesse, si ce n’est pour les péchés du monde.</div></div><div class="verse-container"><div class="tahitien">39 I teienei, ’aita teie fa’ahuru-’ē-ra’a i ’aifāito i te fa’ahuru-’ē-ra’a ’o tē tupu i te mahana hope’a ; ’āre’a rā ’ua tupu te hō’ē fa’ahuru-’ē-ra’a i ni’a iho ia rātou, ’e nō reira ho’i ’aita roa tō Sātane e mana i ni’a ia rātou, e ti’a ai iāna ’ia fa’ahema ia rātou ; ’e ’ua ha’amo’ahia rātou i te tino, ’e e mea mo’a rātou, ’e ’aita roa e ti’a i te mau mana nō te fenua nei ’ia tāpe’a ia rātou.</div><div class="francais">39 Or, ce changement n’était pas égal à celui qui se produira au dernier jour ; mais un changement fut opéré en eux, de sorte que Satan ne pouvait pas avoir de pouvoir sur eux, de sorte qu’il ne pouvait les tenter ; et ils furent sanctifiés dans la chair, de sorte qu’ils étaient saints, et que les pouvoirs de la terre ne pouvaient les retenir.</div></div><div class="verse-container"><div class="tahitien">40 ’E e vai noa rātou mai te reira te huru ē tae noa atu i te mahana ha’avāra’a a te Mesia ; ’e i taua mahana ra e fāri’i ai rātou i te fa’ahuru-’ē-ra’a rahi a’e, ’e e fāri’ihia ai i roto i te bāsileia o te Metua ’e e ’ore roa e haere fa’ahou i rāpae, e pārahi rā i pīha’i iho i te Atua ē a muri noa atu i roto i te mau ra’i.</div><div class="francais">40 Et c’est dans cet état qu’ils devaient rester jusqu’au jour du jugement du Christ ; et ce jour-là, ils devaient recevoir un plus grand changement et être reçus dans le royaume du Père pour ne plus en sortir, mais pour demeurer éternellement avec Dieu dans les cieux.</div></div>
            <div class="verse-container introduction"><div class="tahitien">’Ua riro te taera’a mai o te Buka a Moromona ’ei tāpa’o ē ’ua ha’amata te Fatu i te ha’aputuputu ia ’Īserā’ela ’e ’ia fa’atupu i tāna mau fafaura’a—Te feiā ’o tē pāto’i i tāna mau heheura’a ’e tāna mau hōro’ara’a nō te mau mahana hope’a e ’anatemahia ïa. Fātata 34–35M.M.</div><div class="francais">La parution du Livre de Mormon est le signe que le Seigneur commencé à rassembler Israël et à accomplir ses alliances — Ceux qui rejettent ses révélations et ses dons des derniers jours seront maudits. Vers 34–35 apr. J.-C.</div></div>
            <nav class="chapter-nav">
                <a href="chapter_11_27.html">Chapitre précédent</a> | 
                <a href="chapter_11_29.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
