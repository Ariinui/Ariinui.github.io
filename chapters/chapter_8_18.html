
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 18</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 18</h2>
    <div class="verse-container"><div class="tahitien">1 ’E i teienei, i muri a’era, ’ua tātarahapa ihora Alama, ’o tei horo nā mua atu i te mau tāvini o te ari’i ra o Noa, i tāna mau hara e tāna mau ’ohipa ’ī’ino, ’e ’ua haere huna atu ra ’oia i rotopū i te mau ta’ata, ’e ’ua ha’amata ihora i te ha’api’i i te mau parau a Abinadi—</div><div class="francais">1 Et alors, il arriva qu’Alma, qui s’était enfui devant les serviteurs du roi Noé, se repentit de ses péchés et de ses iniquités, et s’en alla secrètement parmi le peuple, et commença à enseigner les paroles d’Abinadi —</div></div><div class="verse-container"><div class="tahitien">2 ’Oia ïa, i te mau mea e tupu a muri atu, ’e te ti’afa’ahoura’a o te feiā pohe ra, ’e te fa’aorara’a o te mau ta’ata, ’o tei fa’atupuhia nā roto i te mana, ’e te māuiui, ’e te pohe o te Mesia, ’e tōna ti’afa’ahoura’a ’e tōna revara’a i ni’a i te ra’i.</div><div class="francais">2 Oui, concernant ce qui allait venir, et aussi concernant la résurrection des morts, et la rédemption du peuple, qui devait être réalisée par le pouvoir, et les souffrances, et la mort du Christ, et sa résurrection et son ascension au ciel.</div></div><div class="verse-container"><div class="tahitien">3 ’E ’ua ha’api’i ’oia ia rātou ato’a i tei fa’aro’o i tāna parau. ’E ’ua ha’api’i huna ’oia ia rātou ’ia ’ore te reira ’ia ’iteahia e te ari’i. ’E e rave rahi tei ti’aturi i tāna mau parau.</div><div class="francais">3 Et tous ceux qui voulurent entendre sa parole, il les instruisit. Et il les instruisit en privé, afin que cela ne vînt pas à la connaissance du roi. Et beaucoup crurent en ses paroles.</div></div><div class="verse-container"><div class="tahitien">4 ’E i muri a’era, ’ua haere atu ra rātou ato’a ’o tei ti’aturi iāna i te hō’ē vāhi i parauhia ’o Moromona, ’e nā te ari’i i ma’iri i tō te reira i’oa, tei te mau ’ōti’a o te fenua ra i ’ī roa i te mau ’ānimara ’ōviri taehae i terā taime ’e i terā taime, ’oia ho’i i terā ’anotau ’e i terā ’anotau.</div><div class="francais">4 Et il arriva que tous ceux qui le crurent allèrent en un lieu qui était appelé Mormon, ayant reçu son nom du roi, se trouvant dans les régions frontières du pays qui avaient été infestées, à certains moments, ou en certaines saisons, par des bêtes sauvages.</div></div><div class="verse-container"><div class="tahitien">5 I teienei, tē vai ra te hō’ē pape piha’a mā i Moromona, ’e ’ua mātau ho’i Alama i te haere i reira, nō te mea tei pīha’i iho i taua pape piha’a ra te hō’ē uru rā’au ri’i, ’e tei reira tōna tāpunira’a i te ao i tā te ari’i ra mau ’imira’a iāna.</div><div class="francais">5 Or, il avait à Mormon une source d’eau pure, et Alma s’y rendit, parce qu’il avait près de l’eau un bosquet de petits arbres, où il se cachait, pendant la journée, des recherches du roi.</div></div><div class="verse-container"><div class="tahitien">6 ’E i muri a’era, ’ua haere rātou ato’a ’o tei ti’aturi iāna nō te fa’aro’o i tāna mau parau.</div><div class="francais">6 Et il arriva que tous ceux qui croyaient en lui allèrent pour entendre ses paroles.</div></div><div class="verse-container"><div class="tahitien">7 ’E i muri a’era, ’ia hope a’era te mau mahana e rave rahi, ’ua putuputu ihora te feiā e rave rahi i te vāhi nō Moromona, nō te fa’aro’o i te mau parau a Alama. ’Oia ïa, ’ua putuputu ihora te mau ta’ata ato’a ’o tei ti’aturi i tāna ra parau nō te fa’aro’o iāna. ’E ’ua ha’api’i atu ra ’oia ia rātou, ’e ’ua a’o atu ra ia rātou i te parau nō te tātarahapa, ’e te fa’aorara’a, ’e te fa’aro’o i te Fatu.</div><div class="francais">7 Et il arriva qu’après de nombreux jours, il en eut un bon nombre rassemblé dans le lieu de Mormon pour entendre les paroles d’Alma. Oui, tous ceux qui croyaient à sa parole étaient rassemblés pour l’entendre. Et il les instruisit, et leur prêcha le repentir, et la rédemption, et la foi au Seigneur.</div></div><div class="verse-container"><div class="tahitien">8 ’E i muri a’era, ’ua parau atu ra ’oia ia rātou : Inaha, tei ’ō nei te mau pape o Moromona (’e te reira te i’oa i topahia) ’e i teienei, nō te mea ’ua hina’aro ’outou ’ia ō mai i roto i te nana a te Atua, ’e ’ia parauhia ’ei mau ta’ata nōna, ’e ’ua hina’aro ’outou ’ia amo te tahi i tā te tahi mau hōpoi’a, ’ia māmā te reira ;</div><div class="francais">8 Et il arriva qu’il leur dit : Voici, ici se trouvent les eaux de Mormon (car c’est ainsi qu’elles étaient appelées) ; et maintenant, puisque vous désirez entrer dans la bergerie de Dieu et être appelés son peuple, et êtes disposés à porter les fardeaux les uns des autres, afin qu’ils soient légers ;</div></div><div class="verse-container"><div class="tahitien">9 ’Oia ïa, ’e ’ua hina’aro ’outou ’ia ’oto ’a ’oto ai te feiā ’oto ra ; ’oia ïa, ’e ’ia tāmāhanahana ia rātou ’o tē au ’ia tāmāhanahanahia, ’e ’ia ti’a ’ei mau ’ite nō te Atua i te mau taime ato’a ’e nō te mau mea ato’a, ’e i roto i te mau vāhi ato’a tā ’outou e pārahi ra, ē tae noa atu i te pohera’a, ’ia fa’aorahia ’outou e te Atua, ’e ’ia tai’ohia i rotopū ia rātou nō te ti’afa’ahoura’a mātāmua, ’ia noa’a ia ’outou te ora mure ’ore—</div><div class="francais">9 oui, et êtes disposés à pleurer avec ceux qui pleurent, oui, et à consoler ceux qui ont besoin de consolation, et à être les témoins de Dieu en tout temps, et en toutes choses, et dans tous les lieux où vous serez, jusqu’à la mort, afin d’être rachetés par Dieu et d’être comptés avec ceux de la première résurrection, afin que vous ayez la vie éternelle —</div></div><div class="verse-container"><div class="tahitien">10 I teienei tē parau atu nei au ia ’outou, mai te mea ē ’o teie te hina’aro o tō ’outou ’ā’au, e aha ïa te mea e ’ore e au ai ia ’outou ’ia bāpetizohia nā roto i te i’oa o te Fatu, ’ei fa’a’itera’a pāpū i mua iāna ē, ’ua fafau ’outou i te hō’ē fafaura’a iāna, ’e e tāvini ’outou iāna ’e e ha’apa’o ho’i i tāna ra mau fa’auera’a, ’ia nīni’i rahi mai ’oia i tōna Vārua i ni’a ia ’outou ?</div><div class="francais">10 Or, je vous le dis, si c’est là le désir de votre cœur, qu’avez-vous qui vous empêche d’être baptisés au nom du Seigneur, en témoignage devant lui que vous avez conclu avec lui l’alliance de le servir et de garder ses commandements, afin qu’il déverse plus abondamment son Esprit sur vous ?</div></div><div class="verse-container"><div class="tahitien">11 ’E i teienei, ’ia fa’aro’o a’era te mau ta’ata i teie nei mau parau, ’ua pōpō ihora rātou i tō rātou rima nō te ’oa’oa, ’e ’ua parau mai ra : ’o tē hina’aro teie o tō mātou ’ā’au.</div><div class="francais">11 Et alors, lorsque le peuple eut entendu ces paroles, il battit des mains de joie, et s’exclama : C’est là le désir de notre cœur.</div></div><div class="verse-container"><div class="tahitien">12 ’E i teienei, i muri a’era, ’ua rave ihora Alama ia Helama, ’e ’o ’oia te mātāmua, ’e ’ua haere atu ra e ti’a atu ra i roto i te pape, ’e ’ua ti’aoro atu ra, i te nā-’ō-ra’a ē : E te Fatu, ’a nīni’i mai i tō ’oe Vārua i ni’a i tō ’oe tāvini nei, ’ia rave ’oia i teie nei ’ohipa ma te ’ā’au mā.</div><div class="francais">12 Et alors, il arriva qu’Alma prit Hélam, lequel était un des premiers, et alla se tenir dans l’eau, et s’écria, disant : Ô Seigneur, déverse ton Esprit sur ton serviteur, afin qu’il fasse cette œuvre avec sainteté de cœur.</div></div><div class="verse-container"><div class="tahitien">13 ’E ’ia oti a’era iāna te parau i teie nei mau parau, ’ua tae mai ra te Vārua o te Fatu i ni’a iāna, ’e ’ua parau atu ra ’oia : E Helama, nō te mana i hōro’ahia mai nō ’ō mai i te Atua manahope ra, tē bāpetizo nei au ia ’oe ’ei fa’a’itera’a pāpū ē, ’ua fafau ’oe i te hō’ē fafaura’a ’ia tāvini iāna ē tae noa atu ’ua pohe ’oe i te tino tāhuti nei ; ’e ’ia nīni’ihia mai te Vārua o te Fatu i ni’a ia ’oe ; ’e ’ia hōro’a mai ’oia i te ora mure ’ore nō ’oe, nā roto i te fa’aorara’a a te Mesia, ’o tāna i fa’aineine mai te ha’amatara’a mai ā o te ao nei.</div><div class="francais">13 Et lorsqu’il eut dit ces paroles, l’Esprit du Seigneur fut sur lui, et il dit : Hélam, je te baptise, ayant autorité du Dieu Tout-Puissant, en témoignage que tu as conclu l’alliance de le servir jusqu’à ce que tu sois mort quant au corps mortel ; et que l’Esprit du Seigneur soit déversé sur toi ; et qu’il t’accorde la vie éternelle, par l’intermédiaire de la rédemption du Christ, qu’il préparé dès la fondation du monde.</div></div><div class="verse-container"><div class="tahitien">14 ’E ’ia fa’aoti a’era Alama i te parau i teie nei mau parau, ’ua tanuhia ihora Alama rāua ’o Helama i raro i te pape ; ’e ’ua ti’a a’era rāua ’e ’ua haere mai ra mai raro mai i te pape ma te ’oa’oa, ’e ’ua ’ī ho’i rāua i te Vārua.</div><div class="francais">14 Et lorsqu’Alma eut dit ces paroles, Alma et Hélam furent tous deux ensevelis dans l’eau ; et ils se levèrent et sortirent de l’eau avec allégresse, remplis de l’Esprit.</div></div><div class="verse-container"><div class="tahitien">15 ’E teie fa’ahou, ’ua rave ihora Alama i te tahi atu ta’ata, ’e ’ua haere atu ra i te piti o te taime i roto i te pape, ’e ’ua bāpetizo atu ra iāna mai tāna i bāpetizo i te ta’ata mātāmua ra, ’aita rā ’oia i tanu fa’ahou iāna iho i raro i te pape.</div><div class="francais">15 Et ensuite, Alma en prit un autre, et alla une deuxième fois dans l’eau, et le baptisa de la même manière que le premier, seulement il ne s’ensevelit plus dans l’eau.</div></div><div class="verse-container"><div class="tahitien">16 ’E ’ua nā reira ’oia i te bāpetizo ia rātou ato’a ’o tei tae i taua vāhi ra nō Moromona ; ’e e piti hānere ’aore ’e maha ta’ata ’ia tai’ohia, ’oia ïa, ’e ’ua bāpetizohia rātou i roto i te mau pape nō Moromona, ’e ’ua fa’a’īhia rātou i te maita’i o te Atua.</div><div class="francais">16 Et c’est de cette manière qu’il baptisa tous ceux qui allèrent dans le lieu de Mormon ; et ils étaient au nombre d’environ deux cent quatre âmes ; oui, et ils furent baptisés dans les eaux de Mormon, et furent remplis de la grâce de Dieu.</div></div><div class="verse-container"><div class="tahitien">17 ’E ’ua parauhia rātou te ’ēkālesia a te Atua, ’oia ho’i te ’ēkālesia a te Mesia, mai taua taime mai ra. ’E i muri a’era ’ua ’āmuihia mai te mau ta’ata ato’a ’o tei bāpetizohia nā roto i te mana ’e te ha’amanara’a nō ’ō mai i te Atua ra i roto i tāna ’ēkālesia.</div><div class="francais">17 Et ils furent appelés, à partir de ce moment-là, l’Église de Dieu, ou l’Église du Christ. Et il arriva que quiconque était baptisé par le pouvoir et l’autorité de Dieu était ajouté à son Église.</div></div><div class="verse-container"><div class="tahitien">18 ’E i muri a’era nā roto i te mana i hōro’ahia mai nō ’ō mai i te Atua ’ua fa’atōro’a Alama i te tahi mau tahu’a ; ’ua fa’atōro’a ’oia i te ta’ata hō’ē ’ei tahu’a nō roto mai i te mau pae ’ahuru ta’ata ato’a nō rātou, nō te a’o ’e nō te ha’api’i ia rātou i te mau mea nō ni’a i te bāsileia o te Atua.</div><div class="francais">18 Et il arriva qu’Alma, ayant autorité de Dieu, ordonna des prêtres ; il ordonna un prêtre par cinquante d’entre leur nombre, pour leur prêcher, et pour les instruire de ce qui avait trait au royaume de Dieu.</div></div><div class="verse-container"><div class="tahitien">19 ’E ’ua fa’aue atu ’oia ia rātou, ’eiaha rātou e ha’api’i i te hō’ē a’e mea, maori rā te mau mea tāna i ha’api’i, ’e tei parauhia e te vaha o te mau peropheta mo’a ra.</div><div class="francais">19 Et il leur commanda de n’enseigner que les choses qu’il avait enseignées, et qui avaient été dites par la bouche des saints prophètes.</div></div><div class="verse-container"><div class="tahitien">20 ’Oia ïa, ’ua fa’aue atu ’oia ia rātou, ’eiaha rātou e a’o i te hō’ē mea, maori rā te parau nō te tātarahapa ’e te fa’aro’o i te Fatu, ’o tei fa’aora i tōna ra mau ta’ata.</div><div class="francais">20 Oui, il leur commanda même de ne prêcher que le repentir et la foi au Seigneur, qui avait racheté son peuple.</div></div><div class="verse-container"><div class="tahitien">21 ’E ’ua fa’aue atu ’oia ia rātou, ’eiaha te mārōra’a ’ia vai i rotopū i te tahi ’e i te tahi, ’ia hi’o rā rātou i mua ma te mata hō’ē, ’e ma te fa’aro’o hō’ē ’e te bāpetizora’a hō’ē ; ’e ma te tāhō’ē mai i tō rātou ’ā’au i roto i te tāhō’ēra’a ’e i roto i te here te tahi i te tahi.</div><div class="francais">21 Et il leur commanda de ne pas avoir de querelles entre eux, mais de regarder d’un même œil vers l’avenir, ayant une seule foi et un seul baptême, et leurs cœurs étant enlacés dans l’unité et l’amour les uns envers les autres.</div></div><div class="verse-container"><div class="tahitien">22 ’E ’ua nā reira ’oia i te fa’aue ia rātou ’ia a’o. ’E ’ua nā reira rātou i te riro ’ei mau tamari’i nā te Atua.</div><div class="francais">22 Et c’est ainsi qu’il leur commanda de prêcher. Et c’est ainsi qu’ils devinrent les enfants de Dieu.</div></div><div class="verse-container"><div class="tahitien">23 ’E ’ua fa’aue atu ’oia ia rātou ’ia ha’apa’o i te mahana sābati, ’e ’ia ha’amo’ahia, ’e ’ia ha’amaita’i ho’i rātou i te Fatu tō rātou Atua i te mau mahana ato’a.</div><div class="francais">23 Et il leur commanda d’observer le jour du sabbat, et de le sanctifier, et ils devaient aussi rendre grâces tous les jours au Seigneur, leur Dieu.</div></div><div class="verse-container"><div class="tahitien">24 ’E ’ua fa’aue atu ho’i ’oia ia rātou ’ia rave te mau tahu’a ’o tāna i fa’atōro’a i te ’ohipa ma tō rātou iho rima nō te tauturu ia rātou iho.</div><div class="francais">24 Et il leur commanda aussi que les prêtres qu’il avait ordonnés travaillent de leurs propres mains à leur entretien.</div></div><div class="verse-container"><div class="tahitien">25 ’E ’ua fa’ata’ahia te hō’ē mahana i te mau hepetoma ato’a ’ia ha’aputuputu rātou ia rātou iho nō te ha’api’i i te mau ta’ata, ’e nō te ha’amori i te Fatu tō rātou Atua, ’e i te mau mahana ato’a ho’i e au ia rātou ’ia ha’aputuputu rātou ia rātou iho i te vāhi hō’ē.</div><div class="francais">25 Et il eut un jour chaque semaine qui fut mis à part, où ils devaient se réunir pour instruire le peuple et pour adorer le Seigneur, leur Dieu, et également, aussi souvent que cela était en leur pouvoir, pour s’assembler.</div></div><div class="verse-container"><div class="tahitien">26 ’E ’eiaha te mau tahu’a e ti’aturi i ni’a i te mau ta’ata nō te tauturu i tō rātou orara’a ; ’ia roa’a rā ia rātou te maita’i o te Atua ’ei utu’a nō tā rātou ’ohipa, ’ia pūai rātou i te Vārua, ma te fāri’i i te ’ite nō te Atua, ’ia ti’a ia rātou ’ia ha’api’i ma te mana ’e te ha’amanara’a nō ’ō mai i te Atua ra.</div><div class="francais">26 Et les prêtres ne devaient pas compter sur le peuple pour les entretenir ; mais pour leurs travaux, ils devaient recevoir la grâce de Dieu, afin de devenir forts dans l’Esprit, ayant la connaissance de Dieu, afin d’enseigner avec puissance et autorité de Dieu.</div></div><div class="verse-container"><div class="tahitien">27 ’E teie fa’aahou ā, ’ua fa’aue atu Alama ’ia hōro’a te mau ta’ata o te ’ēkālesia i tā rātou tao’a, te ta’ata tāta’itahi mai te au i tāna tao’a ; te ta’ata e mea rahi tāna, ’ia rahi ato’a tāna e hōro’a ; ’e te ta’ata e mea iti tāna, ’ia iti ato’a te tītauhia iāna ; ’e te ta’ata ’aita tāna e tao’a, e hōro’ahia ïa iāna.</div><div class="francais">27 Et de plus, Alma commanda que le peuple de l’Église donnât de ses biens, chacun selon ce qu’il avait ; s’il avait en plus grande abondance, il devait donner en plus grande abondance ; et de celui qui n’avait que peu, on ne devait requérir que peu ; et à celui qui n’avait pas, on devait donner.</div></div><div class="verse-container"><div class="tahitien">28 ’E ’ia nā reira rātou i te hōro’a atu i tā rātou tao’a, mai te au i tō rātou iho hina’aro i te Atua, ’e i te mau tahu’a tei ’ere, ’oia ïa, i te feiā veve ato’a ’e tei taha’a noa.</div><div class="francais">28 Et ainsi, ils devaient donner de leurs biens de leur plein gré et selon leurs bons désirs à l’égard de Dieu, et aux prêtres qui étaient dans le besoin, oui, et à toute âme nécessiteuse et nue.</div></div><div class="verse-container"><div class="tahitien">29 ’E ’ua parau atu ’oia i teie nei parau ia rātou, nō te mea ’ua fa’auehia ’oia e te Atua ; ’e ’ua haere rātou ma te parauti’a i mua i te Atua, i te hōro’ara’a te tahi i te tahi i te mau mea pae tino ’e pae vārua mai te au i tō rātou veve ’e tō rātou mau hina’aro.</div><div class="francais">29 Et cela, il le leur dit, en ayant reçu le commandement de Dieu ; et ils marchaient en droiture devant Dieu, donnant les uns aux autres tant temporellement que spirituellement, selon leurs besoins et ce qui leur était nécessaire.</div></div><div class="verse-container"><div class="tahitien">30 ’E i teienei, i muri a’era, ’ua ravehia te reira i Moromona ; ’oia ïa, i pīha’i iho i te mau pape nō Moromona ; ’oia ïa, i roto i te uru rā’au i pīha’i iho i te mau pape nō Moromona ; ’oia ïa, te vāhi nō Moromona, te mau pape nō Moromona, te uru rā’au nō Moromona, ’e e mea nehenehe roa te reira i te mata o te mau ta’ata ’o tei fāri’i i te ’ite nō ni’a i tō rātou Tāra’ehara i reira ; ’oia ïa, ’ua ha’amaita’ihia rātou, ’e e hīmene ho’i rātou nō te ’ārue iāna ē a muri noa atu.</div><div class="francais">30 Or, il arriva que tout cela se fit à Mormon, oui, près des eaux de Mormon, dans la forêt qui était près des eaux de Mormon ; oui, le lieu de Mormon, les eaux de Mormon, la forêt de Mormon, qu’ils sont beaux aux yeux de ceux qui parvinrent là-bas à la connaissance de leur Rédempteur ; oui, et comme ils sont bénis, car ils chanteront ses louanges à jamais !</div></div><div class="verse-container"><div class="tahitien">31 ’E ’ua ravehia teie nei mau mea i te mau hiti o te fenua, ’ia ’ore te reira ’ia ’iteahia e te ari’i.</div><div class="francais">31 Et ces choses se firent dans les régions frontières du pays, afin que cela ne parvînt pas à la connaissance du roi.</div></div><div class="verse-container"><div class="tahitien">32 Inaha rā, i muri a’era ’ia ’ite a’era te ari’i i te hō’ē ’ārepurepura’a i rotopū i te mau ta’ata, ’ua tono atu ra ’oia i tōna mau tāvini nō te hi’o ia rātou. Nō reira i te mahana i ha’aputu ’āmui mai ai rātou ia rātou iho nō te fa’aro’o i te parau a te Fatu ’ua ’itehia ’e ’ua fa’a’itehia te reira i te ari’i.</div><div class="francais">32 Mais voici, il arriva que le roi, ayant découvert un mouvement parmi le peuple, envoya ses serviteurs les observer. C’est ainsi que le jour où ils s’assemblaient pour entendre la parole du Seigneur, ils furent découverts au roi.</div></div><div class="verse-container"><div class="tahitien">33 ’E i teienei ’ua parau ihora te ari’i ē, tē fa’ati’arepu ra Alama i te mau ta’ata ’ia ’aro mai iāna ; nō reira ’ua tono atu ’oia i tōna nu’u fa’ehau nō te ha’amou ia rātou.</div><div class="francais">33 Et alors, le roi dit qu’Alma excitait le peuple à la rébellion contre lui ; c’est pourquoi il envoya son armée pour les détruire.</div></div><div class="verse-container"><div class="tahitien">34 ’E i muri a’era, ’ua fa’a’itehia Alama ’e te mau ta’ata o te Fatu i te haerera’a mai o te nu’u fa’ehau o te ari’i ; nō reira ’ua rave rātou i tō rātou mau ti’ahapa ’e tō rātou mau ’utuāfare ’e ’ua haere atu ra i roto i te mēdēbara.</div><div class="francais">34 Et il arriva qu’Alma et le peuple du Seigneur furent informés de l’arrivée de l’armée du roi ; c’est pourquoi ils prirent leurs tentes et leurs familles et partirent dans le désert.</div></div><div class="verse-container"><div class="tahitien">35 E maha hānere ’e pae ’ahuru rahira’a ta’ata ’ia tai’ohia.</div><div class="francais">35 Et leur nombre était d’environ quatre cent cinquante âmes.</div></div>
    <div class="verse-container introduction"><div class="tahitien">’Ua tītau Gideona ’ia taparahi i te ari’i Noa—’Ua haru te mau ’āti Lamana i te fenua—’Ua pohe te ari’i Noa i te pohe auahi—’Ua fa’atere Limehi i raro a’e i te fa’aterera’a a te hō’ē ari’i rahi a’e. Fātata 145–121H.M.</div><div class="francais">Gédéon cherche à tuer le roi Noé — Les Lamanites envahissent le pays — Le roi Noé subit la mort par le feu — Limhi règne en monarque vassal. Vers 145–121 av. J.-C.</div></div>
    <nav>
        <a href="chapter_8_17.html">Chapitre précédent</a> | 
        <a href="chapter_8_19.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
