
<!DOCTYPE html>
<html lang="fr">
<head>
    <meta charset="UTF-8">
    <title>2 Ne Chapitre 29</title>
    <link rel="stylesheet" href="../styles.css">
</head>
<body>
    <h1>2 Ne</h1>
    <h2>2 Ne Chapitre 29</h2>
    <div class="verse-container"><div class="tahitien">1 Inaha rā, e rave rahi te ta’ata—i taua mahana ’a ha’amata ai au i te fa’atupu i te ’ohipa māere i rotopū ia rātou ra, e ha’amana’o ā vau i tā’u ra mau fafaura’a, ’o tā’u i fafau atu i te mau tamari’i a te ta’ata nei ; ia fa’atoro fa’ahou atu vau i tō’u nei rima, i te piti o te taime nō te fa’aora i tō’u ra feiā, nō te ’utuāfare o ’Īserā’ela ho’i rātou.</div><div class="francais">1 Mais voici, il en aura beaucoup — en ce jour-là où je me mettrai en devoir de faire une œuvre merveilleuse parmi eux, afin de me souvenir des alliances que j’ai faites avec les enfants des hommes, afin d’étendre une seconde fois ma main pour recouvrer mon peuple qui est de la maison d’Israël ;</div></div><div class="verse-container"><div class="tahitien">2 ’E ’ia ha’amana’o ato’a ho’i au i tā’u mau fafaura’a ia ’oe, e Nephi, ’e i tō ’oe ato’a ra metua tāne, ’o tei nā ’ō mai ē, e ha’amana’o ā vau i tō ’oe ra hua’ai ; ’e nā roto i tō’u nei vaha te mau parau a tō ’oe ra hua’ai i te fa’ataehia atu i tō ’oe ra hua’ai ; ’e e hiohiohia ho’i tā’u mau parau ē tae noa atu i te mau hope’a o te fenua nei, ’ei reva nō tō’u ra mau ta’ata, nō te ’utuāfare o ’Īserā’ela ho’i rātou.</div><div class="francais">2 et aussi afin de me souvenir des promesses que je t’ai faites, à toi, Néphi, et aussi à ton père, que je me souviendrais de votre postérité, et que les paroles de votre postérité iraient de ma bouche à votre postérité ; et mes paroles siffleront jusqu’aux extrémités de la terre, comme bannière pour mon peuple qui est de la maison d’Israël ;</div></div><div class="verse-container"><div class="tahitien">3 ’E nō te mea e hiohiohia atu tā’u mau parau—e parau mai te mau ’Ētene e rave rahi ē : E Bibilia ! E Bibilia ! E Bibilia ho’i tā mātou, ’e ’aita atu ā e Bibilia.</div><div class="francais">3 et parce que mes paroles siffleront, beaucoup de Gentils diront : Une Bible ! Une Bible ! Nous avons une Bible, et il ne peut avoir davantage de Bible.</div></div><div class="verse-container"><div class="tahitien">4 ’E tē nā ’ō mai ra ho’i te Fatu te Atua : E te feiā ma’ama’a ē, e Bibilia tā rātou, ’e nō ’ō mai ho’i te reira i te mau ’āti Iuda, i tō’u ra feiā tahito i fafau mai iā’u. E mea nāhea ho’i tā rātou ha’amāuruurura’a i te mau ’āti Iuda nō te Bibilia i roa’a ia rātou nō ’ō mai ia rātou ra ? ’Oia ïa, e aha te mana’o o te mau ’Ētene ra ? ’Ua ha’amana’o ānei rātou i te mau mamae rahi, ’e te mau ’ohipa, ’e te mau māuiui o te mau ’āti Iuda, ’e tō rātou ha’apa’o maita’i iā’u nei, i te fa’ataera’a mai i te fa’aorara’a i te mau ’Ētene ra ?</div><div class="francais">4 Mais ainsi dit le Seigneur Dieu : Ô insensés, ils auront une Bible ; et elle sortira des Juifs, le peuple ancien de mon alliance. Et comment remercient-ils les Juifs de la Bible qu’ils reçoivent d’eux ? Oui, qu’entendent les Gentils par là ? Se souviennent-ils des labeurs, et des travaux, et des peines des Juifs, et de leur diligence vis-à-vis de moi à apporter le salut aux Gentils ?</div></div><div class="verse-container"><div class="tahitien">5 E te mau ’Ētene ē, ’ua ha’amana’o ānei ’outou i tō’u ra feiā tahito i fafau mai iā’u, i te mau ’āti Iuda ? ’Aita roa ïa ; ’ua tuhi rā ’outou ia rātou, ’e ’ua ’ino’ino ia rātou, ’e ’aita ho’i ’outou i ’imi ’ia fa’aora ia rātou. Inaha rā, e fa’aho’i atu vau i taua mau mea ato’a ra i ni’a iho i tō ’outou upo’o ; nō te mea ’aita roa vau ’o te Fatu i ha’amo’e i tō’u ra mau ta’ata.</div><div class="francais">5 Ô Gentils, vous êtes-vous souvenus des Juifs, le peuple ancien de mon alliance ? Non ; mais vous les avez maudits, et les avez haïs, et n’avez pas cherché à les recouvrer. Mais voici, je ferai retomber ces choses sur votre tête ; car moi, le Seigneur, je n’ai pas oublié mon peuple.</div></div><div class="verse-container"><div class="tahitien">6 E terā ra ta’ata ma’ama’a ’o tē parau ē : E Bibilia, e Bibilia ho’i tā mātou, ’e ’aita atu ā e Bibilia tā mātou e hina’aro. ’Ua fāri’i ānei ’outou i te Bibilia, maori rā nō ’ō mai i te mau ’āti Iuda ra ?</div><div class="francais">6 Insensé, qui diras : une Bible, nous avons une Bible, et nous n’avons pas besoin de davantage de Bible. Avez-vous obtenu une Bible autrement que par les Juifs ?</div></div><div class="verse-container"><div class="tahitien">7 ’Aita ānei ’outou i ’ite ē, e rave rahi te mau nūna’a, e ’ere i te hō’ē ana’e iho ? ’Aita ’outou i ’ite ē, e nā’u, nā te Fatu ra tō ’outou Atua i hāmani i te mau ta’ata ato’a, ’e te ha’amana’o nei ho’i au ia rātou ’o tē pārahi ra i ni’a i te mau motu o te moana ; ’e tē fa’atere nei au i roto i te mau ra’i i ni’a ra, ’e i roto ho’i i te ao i raro nei ; ’e tē fa’atae noa nei ā vau i tā’u parau i te mau tamari’i a te ta’ata nei ; ’oia ïa, i te mau fenua ato’a o te ao nei ?</div><div class="francais">7 Ne savez-vous pas qu’il a plus d’une nation ? Ne savez-vous pas que moi, le Seigneur, votre Dieu, j’ai créé tous les hommes, et que je me souviens de ceux qui sont dans les îles de la mer, et que je règne dans les cieux en haut et sur la terre en bas, et que je fais parvenir ma parole aux enfants des hommes, oui, à toutes les nations de la terre ?</div></div><div class="verse-container"><div class="tahitien">8 Nō reira, nō te aha ho’i ’outou e amuamu ai, i te mea e roa’a ā ia ’outou tā’u nei parau ? ’Aita ānei ’outou i ’ite ē, ’ua riro te ’itera’a pāpū o nā nūna’a e piti ’ei ’ite nō te fa’a’ite ia ’outou ē, ’o vau nei te Atua, ’e hō’ē ā tō’u ha’amana’ora’a i te tahi nūna’a i te tahi atu ? E nō reira, hō’ē ā te mau parau tā’u e parau i te hō’ē nūna’a i te tahi atu. ’E ’ia fāriu mai nā nūna’a e piti te tahi i te tahi, e fa’ariro-ato’a-hia ho’i te ’itera’a pāpū o nā nūna’a e piti ra ’ei hō’ē.</div><div class="francais">8 Pourquoi murmurez-vous parce que vous allez recevoir davantage de ma parole ? Ne savez-vous pas que le témoignage de deux nations est le témoignage pour vous que je suis Dieu, que je me souviens d’une nation comme d’une autre ? C’est pourquoi, je dis les mêmes paroles à une nation qu’à l’autre. Et lorsque les deux nations s’uniront, les témoignages des deux nations s’uniront aussi.</div></div><div class="verse-container"><div class="tahitien">9 E nā reira vau ’ia ti’a iā’u ’ia fa’a’ite atu i te mau ta’ata e rave rahi ē, hō’ē ā tō’u huru i nanahi ra, i teie nei mahana, ē a muri noa atu ; ’e tē parau atu nei ho’i au i tā’u mau parau mai te au i tō’u iho hina’aro. ’E nō te mea ’ua oti iā’u tē parau atu i te hō’ē parau ra, ’eiaha ’outou e mana’o ē, ’aita e ti’a iā’u ’ia parau atu i te tahi atu ā parau ; ’aita ā ho’i tā’u ’ohipa i oti ; ’e ’aita te reira e oti ē tae noa atu i te hope’a o te ta’ata nei, ’e ’aita ho’i e oti i reira ē a muri noa atu.</div><div class="francais">9 Et je fais cela afin de prouver à beaucoup que je suis le même hier, aujourd’hui et à jamais, et que j’envoie mes paroles selon mon bon plaisir. Et parce que j’ai dit une parole, vous ne devez pas supposer que je ne peux pas en dire une autre ; car mon œuvre n’est pas encore finie, et elle ne le sera pas avant la fin de l’homme, ni à partir de ce moment-là, ni jamais.</div></div><div class="verse-container"><div class="tahitien">10 Nō reira, nō te mea e Bibilia tā ’outou, ’eiaha ’outou e mana’o ē, tei roto i te reira tā’u mau parau ē hope roa a’e ; ’e ’eiaha ato’a ’outou e mana’o ē, ’aita atu ā e mau parau ’o tā’u i fa’aue ’ia pāpa’ihia.</div><div class="francais">10 C’est pourquoi, parce que vous avez une Bible, vous ne devez pas penser qu’elle contient toutes mes paroles ; et vous ne devez pas non plus penser que je n’en ai pas fait écrire davantage.</div></div><div class="verse-container"><div class="tahitien">11 ’E tē fa’aue ra ho’i au i te mau ta’ata ato’a i te pae nō te hiti’a o te rā ’e i te pae nō te tō’o’a o te rā, ’e i te pae apato’erau, ’e i te pae apato’a, ’e i te mau motu nō te moana, ’ia pāpa’i rātou i te mau parau tā’u e parau atu ia rātou ; ’e nā roto ho’i i te mau buka e pāpa’ihia ra, e ha’avā ai au i tō te ao nei, te mau ta’ata ato’a ’ia au i tāna ra ’ohipa, mai tei pāpa’ihia ra.</div><div class="francais">11 Car je commande à tous les hommes, à la fois à l’est et à l’ouest, et au nord et au sud, et dans les îles de la mer, qu’ils écrivent les paroles que je leur dis ; car c’est d’après les livres qui seront écrits que je jugerai le monde, chacun selon ses œuvres, selon ce qui est écrit.</div></div><div class="verse-container"><div class="tahitien">12 Inaha ho’i, e parau atu vau i te mau ’āti Iuda ’e e pāpa’i rātou i te reira ; ’e e parau atu vau i te mau ’āti Nephi ’e e pāpa’i ho’i rātou i te reira ; ’e e parau atu ho’i au i te tahi atu mau ’ōpū nō te ’utuāfare o ’Īserā’ela, ’o tā’u i arata’i ’ē atura, ’e e pāpa’i ho’i rātou i te reira ; ’e e parau atu ho’i au i te mau fenua ato’a o te ao nei, ’e e pāpa’i rātou i te reira.</div><div class="francais">12 Car voici, je parlerai aux Juifs, et ils l’écriront ; et je parlerai aussi aux Néphites, et ils l’écriront ; et je parlerai aussi aux autres tribus de la maison d’Israël, que j’ai emmenées, et elles l’écriront ; et je parlerai aussi à toutes les nations de la terre, et elles l’écriront.</div></div><div class="verse-container"><div class="tahitien">13 ’E a muri a’era, e roa’a i te mau ’āti Iuda te mau parau nō te mau ’āti Nephi, ’e e roa’a ho’i i te mau ’āti Nephi te mau parau nō te ’āti Iuda ; ’e e roa’a ho’i i te mau ’āti Nephi ’e i te mau ’āti Iuda ato’a te mau parau nō te mau ’ōpū nō ’Īserā’ela i mo’e ra ; ’e e roa’a ho’i i te mau ’ōpū nō ’Īserā’ela i mo’e ra te mau parau nō te mau ’āti Nephi ’e nō te mau ’āti Iuda ho’i.</div><div class="francais">13 Et il arrivera que les Juifs auront les paroles des Néphites, et les Néphites auront les paroles des Juifs, et les Néphites et les Juifs auront les paroles des tribus perdues d’Israël, et les tribus perdues d’Israël auront les paroles des Néphites et des Juifs.</div></div><div class="verse-container"><div class="tahitien">14 ’E a muri a’era, e ha’aputuputuhia tō’u ra mau ta’ata nō te ’utuāfare o ’Īserā’ela i te fenua ’āi’a nō rātou ra ; ’e e ha’aputuputuhia ho’i tā’u ra parau ’ia riro ’ei hō’ē. ’E e fa’a’ite atu vau i te feiā ’o tē aro mai i tā’u ra parau ’e i tō’u ra mau ta’ata, ’oia ho’i te ’utuāfare o ’Īserā’ela ē, ’o vau nei te Atua, ’e ’ua fafau atu vau ia Aberahama, i te nā-’ō-ra’a atu ē, e ha’amana’o ā vau i tōna hua’ai ē a muri noa atu.</div><div class="francais">14 Et il arrivera que mon peuple, qui est de la maison d’Israël, sera rassemblé chez lui dans les pays de ses possessions ; et ma parole sera aussi rassemblée en une seule. Et je montrerai à ceux qui combattent ma parole et mon peuple, qui est de la maison d’Israël, que je suis Dieu et que j’ai fait alliance avec Abraham que je me souviendrais de sa postérité à jamais.</div></div>
    <div class="verse-container introduction"><div class="tahitien">E tai’ohia te mau ’Ētene i fa’afāriuhia i rotopū i te feiā i fafau atu i te Fatu—E rave rahi mau ’āti Lamana ’e mau ’āti Iuda ’o tē ti’aturi i te parau ’e ’o tē riro ’ei feiā au-maita’i-hia—E fa’aho’ihia mai ’Īserā’ela ’e e ha’amouhia te feiā parauti’a ’ore. Fātata 559–545H.M.</div><div class="francais">Les Gentils convertis seront comptés avec le peuple de l’alliance — Beaucoup de Lamanites et de Juifs croiront en la parole et deviendront un peuple agréable — Israël sera rétabli et les méchants seront détruits. Vers 559–545 av. J.-C.</div></div>
    <p>
        <a href="chapter_2_28.html">Chapitre précédent</a> | 
        <a href="chapter_2_30.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
