
<!DOCTYPE html>
<html lang="fr">
<head>
    <meta charset="UTF-8">
    <title>Jacob Chapitre 7</title>
    <link rel="stylesheet" href="../styles.css">
</head>
<body>
    <h1>Jacob</h1>
    <h2>Jacob Chapitre 7</h2>
    <div class="verse-container"><div class="tahitien">1 ’E i teienei, i muri a’era, ’ia hope e rave rahi matahiti, ’ua haere mai ra te hō’ē ta’ata i rotopū i te mau ta’ata o Nephi ra, ’o Serema tōna i’oa.</div><div class="francais">1 Et alors, il arriva, lorsque quelques années furent passées, qu’il vint parmi le peuple de Néphi un homme dont le nom était Shérem.</div></div><div class="verse-container"><div class="tahitien">2 ’E i muri a’era, ’ua ha’amata ihora ’oia i te poro haere i rotopū i te mau ta’ata, i te fa’a’itera’a atu ia rātou ē, ’aita e Mesia. ’E ’ua a’o atu ho’i ’oia i te mau parau tāvaimanino i te ta’ata ; ’e ’ua nā reira ’oia ’ia ti’a iāna ’ia ha’amou i te mau ha’api’ira’a tumu a te Mesia.</div><div class="francais">2 Et il arriva qu’il commença à prêcher parmi le peuple et à lui annoncer qu’il n’y aurait pas de Christ. Et il prêcha beaucoup de choses qui étaient flatteuses pour le peuple ; et il le faisait afin de renverser la doctrine du Christ.</div></div><div class="verse-container"><div class="tahitien">3 ’E ’ua rave itoito ’oia i te ’ohipa nō te arata’i ’ē atu i te ’ā’au o te mau ta’ata, ’e e rave rahi ho’i tei arata’i-’ē-hia atu e ana ; ’e ’ua ’ite ’oia ē, e fa’aro’o rahi to’u, tō Iakoba, i te Mesia ’o tē tae mai, ’ua ’imi māite ihora ’oia i te rāve’a ’ia ti’a iāna ’ia haere mai iā’u ra.</div><div class="francais">3 Et il travailla diligemment à égarer le cœur du peuple, de sorte qu’il égara beaucoup de cœurs ; et sachant que moi, Jacob, j’avais foi au Christ qui devait venir, il chercha vivement une occasion d’arriver jusqu’à moi.</div></div><div class="verse-container"><div class="tahitien">4 E ta’ata ’aravihi ho’i ’oia, ’e ’ua ’ite pāpū roa ’oia i te reo o te mau ta’ata ; nō reira, ’ua ti’a iāna ’ia fa’a’ohipa rahi i te mau parau tāvaimanino, ’e e mana rahi ho’i tei roto i tāna parau, mai te au i te mana o te diabolo ra.</div><div class="francais">4 Et il était instruit, de sorte qu’il avait la connaissance parfaite de la langue du peuple ; c’est pourquoi, il pouvait user de beaucoup de flatterie et d’une grande puissance de parole, selon le pouvoir du diable.</div></div><div class="verse-container"><div class="tahitien">5 ’E ’ua mana’o ihora ’oia nō te fa’a’āueue i tō’u fa’aro’o, noa atu ā te mau heheura’a ’e te mau mea e rave rahi ’o tā’u i ’ite nō ni’a i teie mau mea ; ’ua ’ite mau ho’i au i te mau melahi, ’e ’ua ha’api’i mai ho’i rātou iā’u nei. ’E ’ua fa’aro’o ato’a ho’i au i te reo o te Fatu i te paraura’a mai i te parau mau iā’u nei, i terā tau i terā tau ; nō reira, e’ita roa vau e fa’a’āueuehia.</div><div class="francais">5 Et il espérait m’ébranler dans ma foi, malgré les nombreuses révélations et les nombreuses choses que j’avais vues à ce sujet ; car j’avais, en vérité, vu des anges, et ils m’avaient servi. Et j’avais aussi entendu la voix du Seigneur me parler de temps en temps avec ses propres paroles ; c’est pourquoi je ne pouvais être ébranlé.</div></div><div class="verse-container"><div class="tahitien">6 ’E i muri a’era, ’ua haere mai ra ’oia iā’u, ’e ’ua parau mai ra ’oia iā’u mai teie te huru, i te nā-’ō-ra’a mai ē : E te taea’e Iakoba, ’ua ’imi māite au i te rāve’a ’ia ti’a iā’u ’ia paraparau atu ia ’oe ; nō te mea ’ua fa’aro’o ’e ’ua ’ite ho’i au ē, tē haere rahi nei ’oe ma te poro haere i te mea ’o tā ’oe i parau ’o te ’evanelia, ’oia ho’i te mau ha’api’ira’a tumu a te Mesia.</div><div class="francais">6 Et il arriva qu’il vint à moi, et voici de quelle façon il me parla : Frère Jacob, j’ai vivement cherché une occasion de te parler ; car j’ai entendu et je sais aussi que tu te déplaces beaucoup, prêchant ce que tu appelles l’Évangile, ou la doctrine du Christ.</div></div><div class="verse-container"><div class="tahitien">7 ’E ’ua arata’i ’ē ho’i ’oe i te tahi pae rahi o teie nei feiā, ’e nō reira ’ua ha’api’o rātou i te ’ē’a ti’a o te Atua, ’e ’aita ho’i rātou i ha’apa’o i te ture a Mose, ’oia ho’i te ’ē’a ti’a ; ’e ’ua fa’ahuru ’ē ho’i i te ture a Mose, ’ia ha’amori rātou i te hō’ē ta’ata tā ’oe i parau ē, e tae mai ’oia ’ia ma’iri e rave rahi hānere matahiti. ’E i teienei, inaha, tē fa’a’ite atu nei au, ’o Serema, ’ia ’oe na ē, e parau fa’ainaina Atua te reira ; nō te mea ’aita roa te hō’ē a’e ta’ata i ’ite i taua mau mea ra ; ’aita ho’i e ti’a iāna ’ia fa’a’ite i te mau mea e tupu a muri atu. ’E ’ua nā reira mai ra Serema i te mārō mai iā’u ra.</div><div class="francais">7 Et tu as égaré une grande partie de ce peuple, de sorte qu’il pervertit la voie droite de Dieu et ne garde pas la loi de Moïse, qui est la voie droite, et convertit la loi de Moïse en l’adoration d’un être dont tu dis qu’il viendra dans de nombreuses centaines d’années. Et maintenant, voici, moi, Shérem, je te déclare que c’est là un blasphème ; car personne ne connaît rien de tel, car on ne peut connaître les choses à venir. Et c’est de cette façon que Shérem me combattait.</div></div><div class="verse-container"><div class="tahitien">8 Inaha rā, ’ua nīni’i mai te Fatu te Atua i tōna Vārua i roto i tō’u ra vārua, ’e nō reira ho’i ’ua fa’aha’amā atu ra vau iāna i roto i tāna ra mau parau ato’a.</div><div class="francais">8 Mais voici, le Seigneur Dieu déversa son Esprit dans mon âme, de sorte que je le confondis dans toutes ses paroles.</div></div><div class="verse-container"><div class="tahitien">9 ’E ’ua parau atu ra vau iāna : E huna ānei ’oe i te Mesia ’o tē tae mai ? ’E ’ua parau mai ra ’oia : ’Āhiri e Mesia tē vai nei, ’aita roa ïa vau e huna iāna ; ’ua ’ite rā vau ē, ’aita e Mesia e vai nei, ’aita ho’i i vai na, ’e ’aita ato’a e vai ē a muri noa atu.</div><div class="francais">9 Et je lui dis : Nies-tu le Christ qui va venir ? Et il dit : S’il devait avoir un Christ, je ne le nierais pas ; mais je sais qu’il n’y pas de Christ, qu’il n’y en pas eu et qu’il n’y en aura jamais.</div></div><div class="verse-container"><div class="tahitien">10 ’E ’ua parau atu ra vau iāna : Tē ti’aturi ra ānei ’oe i te mau pāpa’ira’a mo’a ? ’E ’ua parau mai ra ’oia, ’Ē.</div><div class="francais">10 Et je lui dis : Crois-tu aux Écritures ? Et il dit : Oui.</div></div><div class="verse-container"><div class="tahitien">11 ’E ’ua parau atu ra vau iāna : ’Aita ïa ’oe i māramarama i te reira ; nō te mea tē fa’a’ite pāpū mai nei ho’i te reira nō ni’a i te Mesia. Inaha, tē parau atu nei au ia ’oe, ’aita roa te mau peropheta i pāpa’i, ’e ’aore rā i tohu, ma te fa’ahiti ’ore i te parau nō ni’a i taua Mesia ra.</div><div class="francais">11 Et je lui dis : Alors tu ne les comprends pas, car elles témoignent, en vérité, du Christ. Voici, je te dis qu’aucun des prophètes n’a écrit ni prophétisé sans parler de ce Christ.</div></div><div class="verse-container"><div class="tahitien">12 ’E e ’ere ho’i i te reira ana’e—’ua fa’a’itehia mai iā’u, nō te mea ’ua fa’aro’o ’e ’ua hi’o vau ; ’e ’ua fa’a’ite-ato’a-hia mai iā’u e te mana o te Vārua Maita’i ; nō reira, ’ua ’ite au ē, ’āhiri ē ’aita e tāra’ehara, e mo’e roa te mau ta’ata ato’a.</div><div class="francais">12 Et ce n’est pas tout : cela m’a été manifesté, car j’ai entendu et vu ; et cela m’a aussi été manifesté par le pouvoir du Saint-Esprit ; c’est pourquoi je sais que si aucune expiation n’était faite, toute l’humanité serait perdue .</div></div><div class="verse-container"><div class="tahitien">13 ’E i muri a’era, ’ua parau mai ra ’oia iā’u : ’A fa’a’ite mai na i te hō’ē tāpa’o iā’u nei nā roto i taua mana o te Vārua Maita’i ra, nō reira mai tō ’oe ra ’ite rahi.</div><div class="francais">13 Et il arriva qu’il me dit : Montre-moi un signe par ce pouvoir du Saint-Esprit grâce auquel tu en sais tant.</div></div><div class="verse-container"><div class="tahitien">14 ’E ’ua parau atu ra vau iāna : E aha ho’i au e ti’a ai iā’u ’ia ’a’a i te Atua nō te fa’a’ite atu ia ’oe na i te tāpa’o i te mea tā ’oe e ’ite nei ē, e parau mau ïa ? E huna rā ’oe i te reira, nō te mea nō ’ō mai ’oe i te diabolo ra. ’Eiaha rā tō’u hina’aro ’ia tupu ; ’āre’a rā mai te mea e tā’iri mai te Atua ia ’oe na, ’ia riro te reira ’ei tāpa’o e ’ite ai ’oe ē, e mana tōna i te ra’i ’e i te fenua ato’a nei ; ’e e tae mai ho’i te Mesia. E te Fatu, ’ia tupu tō ’oe hina’aro, ’eiaha tō’u nei.</div><div class="francais">14 Et je lui dis : Que suis-je pour tenter Dieu de te montrer un signe de ce que tu sais être vrai ? Pourtant tu le nieras, parce que tu es du diable . Néanmoins, que ce ne soit pas ma volonté qui soit faite ; mais si Dieu te frappe, que ce soit un signe pour toi qu’il le pouvoir, tant au ciel que sur la terre ; et aussi que le Christ viendra. Et que ta volonté, ô Seigneur, soit faite, et non la mienne.</div></div><div class="verse-container"><div class="tahitien">15 ’E i muri a’era, i te paraura’a atu vau, ’o Iakoba, i taua mau parau nei, ’ua tae mai ra te mana o te Fatu i ni’a iho iāna, ’e ’ua marua ihora ’oia i raro i te fenua. ’E i muri a’era, ’ua utuutuhia ’oia nō te ārea e rave rahi mahana te maoro.</div><div class="francais">15 Et il arriva que lorsque moi, Jacob, j’eus dit ces paroles, la puissance du Seigneur vint sur lui, de sorte qu’il tomba par terre. Et il arriva qu’il fut nourri pendant de nombreux jours.</div></div><div class="verse-container"><div class="tahitien">16 ’E i muri a’era, ’ua parau atu ra ’oia i te mau ta’ata : Ananahi a ha’aputuputu ’āmui mai, nō te mea e pohe au ; nō reira, ’ua hina’aro vau ’ia paraparau atu i te mau ta’ata hou vau e pohe ai.</div><div class="francais">16 Et il arriva qu’il dit au peuple : Rassemblez-vous demain, car je vais mourir ; c’est pourquoi je désire parler au peuple avant de mourir.</div></div><div class="verse-container"><div class="tahitien">17 ’E i muri a’era, ’ia ao a’era, ’ua ha’aputuputu ’āmui mai ra te hō’ē pupu ta’ata ato’a ; ’e ’ua paraparau pāpū atu ra ’oia ia rātou, ’e ’ua tātarahapa atu ra ’oia i te mau mea tāna i ha’api’i atu ia rātou ; ’ua fā’i ihora ho’i ’oia i te Mesia, ’e te mana o te Vārua Maita’i, ’e te utuutura’a a te mau melahi.</div><div class="francais">17 Et il arriva que, le lendemain, la multitude se rassembla ; et il lui parla clairement et renia les choses qu’il lui avait enseignées, et confessa le Christ, et le pouvoir du Saint-Esprit, et le ministère d’anges.</div></div><div class="verse-container"><div class="tahitien">18 ’E ’ua parau pāpū atu ra ’oia ia rātou ē, ’ua fa’ahemahia ’oia e te mana o te diabolo. ’E ’ua parau ato’a atu ’oia nō ni’a ia hade, ’e nō te ora mure ’ore, ’e nō te fa’autu’ara’a mure ’ore.</div><div class="francais">18 Et il lui dit clairement qu’il avait été trompé par le pouvoir du diable . Et il parla de l’enfer, et de l’éternité, et du châtiment éternel.</div></div><div class="verse-container"><div class="tahitien">19 ’E ’ua nā ’ō atu ra ’oia : tē mata’u nei au nō te mea ’ua rave au i te hara matara ’ore, ’e ’ua ha’avare ho’i au i mua i te Atua ; nō te mea ’ua huna vau i te Mesia, i te nā-’ō-ra’a atu ē, ’ua ti’aturi au i te mau pāpa’ira’a mo’a ; ’e tē fa’a’ite pāpū mau nei te reira nō ni’a iāna. ’E nō te mea ho’i i nā reira vau i te ha’avare i te Atua, ’ua mata’u roa vau ’o te ro’ohia vau e te mea ri’ari’a ra ; tē tātarahapa nei rā vau i te Atua.</div><div class="francais">19 Et il dit : Je crains d’avoir commis le péché impardonnable, car j’ai menti à Dieu ; car j’ai nié le Christ et dit que je croyais aux Écritures ; et elles témoignent, en vérité, de lui. Et parce que j’ai ainsi menti à Dieu, je crains beaucoup que mon état ne soit affreux ; mais je me confesse à Dieu.</div></div><div class="verse-container"><div class="tahitien">20 ’E i muri a’era, ’ia oti a’era tāna paraura’a i teie mau parau, ’aita i ti’a iāna ’ia parau fa’ahou ā, ’e ’ua pohe roa ihora ’oia.</div><div class="francais">20 Et il arriva que lorsqu’il eut dit ces paroles, il ne put en dire davantage et rendit l’esprit.</div></div><div class="verse-container"><div class="tahitien">21 ’E ’ia ’ite a’era te mau ta’ata i tāna parau i taua mau mea ra ’a fātata ai ’oia i te pohe, ’ua rahi roa ihora tō rātou māere ; ’e ’ua tae mai ra te mana o te Atua i ni’a iho ia rātou, ’ua paruparu ihora rātou ’e ’ua ma’iri ihora rātou i raro i te repo.</div><div class="francais">21 Et lorsque la multitude eut été témoin de ce qu’il disait ces choses alors qu’il était sur le point de rendre l’esprit, elle fut extrêmement étonnée, de sorte que le pouvoir de Dieu tomba sur elle et qu’elle fut accablée au point de tomber par terre.</div></div><div class="verse-container"><div class="tahitien">22 ’E i teienei, ’ua māuruuru vau, ’o Iakoba, i te reira, nō te mea ’ua ani au i te reira i tō’u Metua i te ao ra ; ’e ’ua fa’aro’o mai ’oia i tā’u ti’aorora’a ’e ’ua pāhono mai ho’i ’oia i tā’u ra pure.</div><div class="francais">22 Or, cela m’était agréable, à moi, Jacob, car je l’avais demandé à mon Père qui était au ciel ; car il avait entendu mon cri et exaucé ma prière.</div></div><div class="verse-container"><div class="tahitien">23 ’E i muri a’era, ’ua tupu fa’ahou te hau ’e te aroha o te Atua i rotopū i te mau ta’ata ; ’e ’ua ’imi ihora rātou i te mau pāpa’ira’a mo’a, ’e ’aita rātou i fa’aro’o fa’ahou i te mau parau a taua ta’ata parauti’a ’ore ra.</div><div class="francais">23 Et il arriva que la paix et l’amour de Dieu furent de nouveau rétablis parmi le peuple ; et il sonda les Écritures et n’écouta plus les paroles de ce méchant homme.</div></div><div class="verse-container"><div class="tahitien">24 ’E i muri a’era, e rave rahi mau rāve’a i ’ōpuahia nō te fa’afāriu mai ’e nō te fa’aho’i mai i te mau ’āti Lamana i te ’ite i te parau mau ; ’āre’a rā ’ua faufa’a ’ore te reira, nō te mea ’ua ’oa’oa rātou i te fa’atupu i te tama’i ’e i te ha’amani’i i te toto, ’e tē vai ra tō rātou ’ino’ino mure ’ore ia mātou, tō rātou mau taea’e. ’E nā roto i te pūai o tā rātou mau mauha’a tama’i ’ua tītau rātou ’ia ha’amou ia mātou ma te tu’utu’u ’ore.</div><div class="francais">24 Et il arriva que beaucoup de moyens furent imaginés pour ramener les Lamanites et leur rendre la connaissance de la vérité ; mais tout fut vain, car ils mettaient leurs délices dans les guerres et l’effusion de sang, et ils avaient une haine éternelle contre nous, leurs frères. Et ils cherchaient continuellement à nous détruire par la puissance de leurs armes.</div></div><div class="verse-container"><div class="tahitien">25 Nō reira, ’ua ha’apūai te mau ta’ata o Nephi nō te ’aro atu ia rātou, ma tā rātou mau mauha’a tama’i, ma tō rātou pūai ato’a, ’e ma te ti’aturi māite i te Atua ’e te papa nō tō rātou fa’aorara’a ; nō reira, ’ua ha’avī ā rātou i tō rātou ra mau ’enemi.</div><div class="francais">25 C’est pourquoi, le peuple de Néphi se fortifia contre eux avec ses armes, et avec toutes ses forces, ayant confiance dans le Dieu et le rocher de son salut ; c’est pourquoi il été jusqu’à présent vainqueur de ses ennemis.</div></div><div class="verse-container"><div class="tahitien">26 ’E i muri a’era, ’ua ruhiruhiā ihora vau, ’o Iakoba ; ’e nō te mea ’ua pāpa’ihia te pāpa’a parau o teie nei feiā i ni’a iho i te tahi atu mau ’api a Nephi, nō reira, tē fa’aoti nei au i teie nei pāpa’a parau, i te fa’a’itera’a atu ē, ’ua pāpa’i au i te reira ma tō’u ’ite ato’a, ’e i te nā-’ō-ra’a atu ē, ’ua ma’iri noa tō mātou taime, ’e ’ua mo’e ’ē noa atu ho’i tō mātou nei ora mai te moemoeā, ’e ’ua riro mātou ’ei feiā mo’emo’e, ’e ’ei feiā ha’eha’a, ’e ’ei feiā orihaere noa, tei ti’avaruhia mai Ierusalema mai ; i fānauhia ho’i i roto i te ’ati ’e i roto i te mēdēbara, ’e ’ua ’ino’inohia e tō mātou mau taea’e, i tupu ai te mau tama’i ’e te mau mārōra’a ; nō reira, ’ua ’oto noa mātou ē hope roa tō mātou pu’e mahana i te ao nei.</div><div class="francais">26 Et il arriva que moi, Jacob, je commençai à être vieux ; et les annales de ce peuple étant tenues sur les autres plaques de Néphi, c’est pourquoi, je termine ces annales-ci, déclarant que j’ai écrit au mieux de ma connaissance, en disant que le temps passé pour nous, et aussi que notre vie passé pour nous comme un rêve, nous qui sommes un peuple solitaire et grave, un peuple errant, chassé de Jérusalem, né dans les tribulations, dans un désert, et haï de nos frères, ce qui causé des guerres et des querelles ; c’est pourquoi notre vie n’a été qu’une longue lamentation.</div></div><div class="verse-container"><div class="tahitien">27 ’E ’ua ’ite a’era vau, ’o Iakoba, tē fātata mai ra te mahana e haere ai au i raro i tō’u ra mēnema ; nō reira, ’ua nā ’ō atu ra vau i tā’u ra tamaiti ia Enosa : ’A rave i teie nei mau ’api. ’E ’ua fa’a’ite atu ra vau iāna i te mau mea tā tō’u ra taea’e ’o Nephi i fa’aue mai iā’u, ’e ’ua fafau mai ’oia ē, e ha’apa’o maita’i ’oia i taua mau fa’auera’a ra. ’E tē fa’aoti nei au i tā’u pāpa’ira’a i ni’a iho i teie nei mau ’api, ’e e mea iti ho’i tā’u i pāpa’i ; ’e tē parau atu nei au i te feiā e tai’o i teie nei parau, ’a pārahi, ma te ti’aturi e tai’o tō’u mau taea’e e rave rahi i tā’u nei mau parau. E te mau taea’e ē, ’ia ora na ’outou i te Atua.</div><div class="francais">27 Et moi, Jacob, je vis que je devrais bientôt descendre dans la tombe ; c’est pourquoi je dis à mon fils Énos : Prends ces plaques. Et je lui dis les choses que mon frère Néphi m’avait commandées, et il promit d’obéir à ce qui était commandé. Et je finis mes écrits sur ces plaques-ci, écrits qui ont été peu de chose ; et je dis adieu au lecteur, espérant que beaucoup de mes frères pourront lire mes paroles. Frères, adieu.</div></div>
    <div class="verse-container introduction"><div class="tahitien">’Ua pure ’ū’ana Enosa ’e ’ua fāri’i ’oia i te ha’amatarara’a nō tāna ra mau hara—’Ua tae mai ra te reo o te Fatu i roto i tōna ferurira’a, ma te fafau mai i te fa’aorara’a nō te mau ’āti Lamana i te mau mahana i mua nei—’Ua tītau te mau ’āti Nephi ’ia fa’aho’ihia mai te mau ’āti Lamana—’Ua ’oa’oa Enosa i tōna ra Tāra’ehara. Fātata 420H.M.</div><div class="francais">Énos prie avec ferveur et obtient le pardon de ses péchés — La voix du Seigneur parvient à son esprit, promettant le salut pour les Lamanites à une époque future — Les Néphites cherchent à ramener les Lamanites — Énos se réjouit de son Rédempteur. Vers 420 av. J.-C.</div></div>
    <p>
        <a href="chapter_3_6.html">Chapitre précédent</a> | 
        
        <a href="../index.html">Retour à la table des matières</a>
    </p>
</body>
</html>
