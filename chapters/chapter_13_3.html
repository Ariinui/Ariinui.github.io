
<!DOCTYPE html>
<html lang="fr">
<head>
    <meta charset="UTF-8">
    <title>Morm Chapitre 3</title>
    <link rel="stylesheet" href="../styles.css">
</head>
<body>
    <h1>Morm</h1>
    <h2>Morm Chapitre 3</h2>
    <div class="verse-container"><div class="tahitien">1 ’E i muri a’era, ’aita te mau ’āti Lamana i haere fa’ahou mai e ’aro ia rātou ē tae noa atu ’ua ma’iri fa’ahou hō’ē ’ahuru matahiti. ’E inaha, ’ua fa’a’ohipa vau i tō’u mau ta’ata, ’oia ho’i i te mau ’āti Nephi, nō te fa’aineine i tō rātou mau fenua ’e tā rātou mau mauha’a tama’i nō te taime e tupu mai ai te tama’i.</div><div class="francais">1 Et il arriva que les Lamanites ne revinrent pas livrer bataille avant que dix autres années fussent passées. Et voici, j’avais employé mon peuple, les Néphites, à préparer ses terres et ses armes en vue du moment de la bataille.</div></div><div class="verse-container"><div class="tahitien">2 ’E i muri a’era, ’ua parau mai ra te Fatu iā’u : ’A a’o atu i teie nei mau ta’ata—’A tātarahapa ’outou ’e ’a haere mai iā’u nei, ’e ’ia bāpetizohia ’outou ’e ’a fa’atupu rahi fa’ahou i tā’u nei ’ēkālesia, ’e e fa’ahereherehia ’outou.</div><div class="francais">2 Et il arriva que le Seigneur me dit : Crie à ce peuple : Repentez-vous et venez à moi, et soyez baptisés, et édifiez de nouveau mon Église, et vous serez épargnés.</div></div><div class="verse-container"><div class="tahitien">3 ’E ’ua a’o atu vau i teie mau ta’ata, ’āre’a rā ’ua faufa’a-’ore-hia ; ’e ’aita ho’i rātou i ’ite pāpū ē, nā te Fatu i fa’aherehere ia rātou, ’e i hōro’a atu i te fāna’o ia rātou ’ia tātarahapa. ’E inaha, ’ua fa’a’eta’eta rātou i tō rātou ’ā’au i te Fatu i tō rātou ra Atua.</div><div class="francais">3 Et je criai à ce peuple, mais ce fut en vain, et il ne se rendait pas compte que c’était le Seigneur qui l’avait épargné et lui accordait une occasion de se repentir. Et voici, il s’endurcit le cœur contre le Seigneur, son Dieu.</div></div><div class="verse-container"><div class="tahitien">4 ’E i muri a’era, ’ia ma’iri te ’ahuru o te matahiti, ’oia ho’i, i roto i te tā’āto’ara’a, e toru hānere e ono ’ahuru matahiti mai te taera’a mai o te Mesia, ’ua fa’atae mai te ari’i o te mau ’āti Lamana i te hō’ē ’episetole iā’u, nō te fa’a’ite pāpū mai iā’u ē, tē fa’aineine ra rātou nō te haere fa’ahou mai e ’aro ia mātou.</div><div class="francais">4 Et il arriva que lorsque cette dixième année fut passée, ce qui faisait en tout trois cent soixante années depuis la venue du Christ, le roi des Lamanites m’envoya une épître, qui me faisait savoir qu’ils se préparaient à revenir nous livrer bataille.</div></div><div class="verse-container"><div class="tahitien">5 ’E i muri a’era, ’ua tītau atu ra vau i tō’u ra mau ta’ata ’ia ha’aputuputu ’āmui mai rātou i te fenua ra nō Ano, i te hō’ē ’oire tei te mau hiti i fātata i taua ’ē’a oaoa ra ē tae atu ai i te fenua i te pae apato’a.</div><div class="francais">5 Et il arriva que je commandai à mon peuple de se rassembler au pays de Désolation, dans une ville qui était dans les régions frontières, près du passage étroit qui menait au pays situé du côté du sud.</div></div><div class="verse-container"><div class="tahitien">6 ’E i reira ’ua fa’anahonaho mātou i tō mātou mau nu’u fa’ehau, ’ia ti’a ia mātou ’ia tāpe’a i te mau nu’u fa’ehau o te mau ’āti Lamana, ’ia ’ore rātou ’ia haru i te hō’ē a’e o tō mātou mau fenua ; nō reira ’ua ha’apa’ari mātou ia mātou nō te ’aro atu ia rātou ma tō mātou pūai ato’a.</div><div class="francais">6 Et nous plaçâmes là notre armée, afin d’arrêter les armées des Lamanites, afin qu’elles ne prennent possession d’aucune de nos terres ; c’est pourquoi nous nous fortifiâmes contre eux de toutes nos forces.</div></div><div class="verse-container"><div class="tahitien">7 ’E i muri a’era, i te toru hānere ’e ono ’ahuru ’e ma hō’ē o te matahiti, ’ua pou mai ra te mau ’āti Lamana i te ’oire ra nō Ano nō te ’aro mai ia mātou ; ’e i muri a’era, i taua matahiti ra ’ua pau rātou ia mātou, ’e nō reira ho’i ’ua ho’i fa’ahou atu rātou i tō rātou iho mau fenua.</div><div class="francais">7 Et il arriva que la trois cent soixante et unième année, les Lamanites descendirent à la ville de Désolation pour nous livrer bataille ; et il arriva que, cette année-là, nous les battîmes, de sorte qu’ils retournèrent dans leurs terres.</div></div><div class="verse-container"><div class="tahitien">8 ’E i te toru hānere ’e ono ’ahuru ’e ma piti o te matahiti, ’ua pou fa’ahou mai ra rātou nō te ’aro. ’E ’ua pau fa’ahou rātou ia mātou, ’e ’ua taparahi mātou ia rātou e rave rahi, ’e ’ua hurihia tō rātou feiā pohe i roto i te miti.</div><div class="francais">8 Et la trois cent soixante-deuxième année, ils redescendirent livrer bataille. Et nous les battîmes de nouveau et en tuâmes un grand nombre, et leurs morts furent jetés dans la mer.</div></div><div class="verse-container"><div class="tahitien">9 ’E i teienei, nō teie mea rahi i ravehia e tō’u ra mau ta’ata, te mau ’āti Nephi, ’ua ha’amata ihora rātou i te fa’ate’ote’o i tō rātou iho pūai, ’e ’ua tapu ihora rātou i mua i te mau ra’i ē, e tāho’o atu rātou i te toto o tō rātou mau taea’e i ha’amani’ihia e tō rātou mau ra mau ’enemi.</div><div class="francais">9 Et alors, à cause de cette grande chose que mon peuple, les Néphites, avait faite, ils commencèrent à se vanter de leur force et commencèrent à jurer devant les cieux qu’ils se vengeraient du sang de leurs frères qui avaient été tués par leurs ennemis.</div></div><div class="verse-container"><div class="tahitien">10 ’E ’ua tapu a’era rātou i mua i te mau ra’i, ’e ’oia ato’a i mua i te terōno o te Atua ē, e haere atu rātou i ni’a nō te ’aro i tō rātou mau ’enemi, ’e e ha’amou roa ia rātou mai ni’a atu i te fenua nei.</div><div class="francais">10 Et ils jurèrent par les cieux, et aussi par le trône de Dieu, qu’ils iraient livrer bataille à leurs ennemis et les retrancheraient de la surface du pays.</div></div><div class="verse-container"><div class="tahitien">11 ’E i muri a’era, ’ua pāto’i roa atu ra vau, ’o Moromona, mai teie taime atu ’ia riro ’ei tōmānā ’e ’ei ta’ata fa’atere nō teie mau ta’ata, nō tā rātou mau ’ohipa ’ī’ino ’e te mau ’ohipa vi’ivi’i.</div><div class="francais">11 Et il arriva que moi, Mormon, je refusai absolument, à partir de ce moment-là, d’être commandant et chef de ce peuple, à cause de sa méchanceté et de son abomination.</div></div><div class="verse-container"><div class="tahitien">12 Inaha, i arata’i na ho’i au ia rātou, noa atu ā tā rātou mau ’ohipa ’ī’ino i arata’i na ho’i au ia rātou e rave rahi taime nō te ’aro atu, ’e ’ua here au ia rātou ma tō’u ’ā’au ato’a, mai te au i te here o te Atua i roto iā’u nei ; ’e ’ua pure māite atu tō’u vārua i te Atua i te tā’āto’ara’a o te mahana nō rātou ; ’āre’a rā ’ua faufa’a ’ore te reira, nō te ’eta’eta o tō rātou ’ā’au.</div><div class="francais">12 Voici, je les avais dirigés, malgré leur méchanceté je les avais conduits de nombreuses fois à la bataille et les avais aimés de tout mon cœur, selon l’amour de Dieu qui était en moi ; et mon âme s’était déversée tout le jour pour eux en prières à mon Dieu ; néanmoins, je le faisais sans la foi, à cause de l’endurcissement de leur cœur.</div></div><div class="verse-container"><div class="tahitien">13 E toru ho’i taime tō’u fa’aorara’a ia rātou i te rima o tō rātou mau ’enemi, ’e ’aita ho’i rātou i tātarahapa i tā rātou mau hara.</div><div class="francais">13 Et trois fois je les ai délivrés des mains de leurs ennemis, et ils ne se sont pas repentis de leurs péchés.</div></div><div class="verse-container"><div class="tahitien">14 ’E ’ia oti a’era rātou i te tapu i te mau mea ato’a i ’ōpanihia e tō tātou Fatu ’e Fa’aora o Iesu Mesia, ’ia haere atu rātou i ni’a nō te ’aro i tō rātou mau ’enemi, ’e nō te tāho’o atu ho’i i te toto o tō rātou mau taea’e, inaha, ’ua tae mai ra te reo o te Fatu iā’u, i te nā-’ō-ra’a mai ē :</div><div class="francais">14 Et lorsqu’ils eurent juré par tout ce qui leur avait été interdit par notre Seigneur et Sauveur Jésus-Christ, qu’ils iraient livrer bataille à leurs ennemis, et venger le sang de leurs frères, voici, la voix du Seigneur me parvint, disant :</div></div><div class="verse-container"><div class="tahitien">15 Tei iā’u nei te tāho’ora’a, ’e nā’u ho’i e tāho’o atu ; ’e nō te mea ’aita teie mau ta’ata i tātarahapa i muri a’e i tō’u fa’aorara’a ia rātou, inaha, e ha’amouhia rātou mai ni’a atu i te fenua nei.</div><div class="francais">15 À moi la vengeance, c’est moi qui rétribuerai ; et parce que ce peuple ne s’est pas repenti après que je l’ai délivré, voici, il sera retranché de la surface de la terre.</div></div><div class="verse-container"><div class="tahitien">16 ’E i muri a’era, ’ua pāto’i roa vau ’ia haere atu e ’aro atu i tō’u ra mau ’enemi ; ’e ’ua rave ho’i au mai tā te Fatu i fa’aue mai iā’u ra ; ’e ’ua ti’a noa a’era vau ’ei ’ite ma te ’ohipa ’ore, nō te fa’a’ite atu i tō te ao nei i te mau mea tā’u i ’ite ’e i fa’aro’o, mai te au i te mau fa’a’itera’a a te Vārua ’o tei fa’a’ite mai i te mau mea e tupu a muri atu.</div><div class="francais">16 Et il arriva que je refusai absolument de monter contre mes ennemis ; et je fis ce que le Seigneur m’avait commandé ; et je me tins en témoin passif pour manifester au monde les choses que je voyais et entendais, selon les manifestations de l’Esprit, qui avait témoigné des choses à venir.</div></div><div class="verse-container"><div class="tahitien">17 Nō reira tē pāpa’i atu nei au ia ’outou, e te mau ’Ētene, ’e ia ’outou ato’a, e te ’utuāfare nō ’Īserā’ela, ’ia ’ite ’outou ’e ’ia ha’amata-ana’e-hia te ’ohipa ra, tē fātata ra ïa ’outou i te fa’aineine ’ia ho’i atu i tō ’outou fenua ’āi’a.</div><div class="francais">17 C’est pourquoi je vous écris, à vous, les Gentils, et aussi à toi, maison d’Israël, qui seras sur le point de te préparer à retourner au pays de ton héritage lorsque l’œuvre commencera ;</div></div><div class="verse-container"><div class="tahitien">18 ’Oia ïa, inaha, tē pāpa’i atu nei au i tō te mau hope’a ato’a o te fenua nei ; ’oia ïa, ’ia ’outou e te mau ’ōpū tino hō’ē ’ahuru ’e ma piti nō ’Īserā’ela, ’o tē ha’avāhia mai te au i tā ’outou mau ’ohipa e te tino hō’ē ’ahuru ’e ma piti ’o tā Iesu i mā’iti ’ei mau pipi nāna i te fenua ra nō Ierusalema.</div><div class="francais">18 oui, voici, j’écris à toutes les extrémités de la terre ; oui, à vous, les douze tribus d’Israël, qui serez jugées selon vos œuvres par les douze que Jésus choisis pour être ses disciples au pays de Jérusalem.</div></div><div class="verse-container"><div class="tahitien">19 ’E tē pāpa’i ato’a atu nei au i te toe’a o teie nei feiā, ’o tē ha’avā-ato’a-hia e te tino hō’ē ’ahuru ’e ma piti ’o tā Iesu i mā’iti i teie nei fenua ; ’e e ha’avāhia ïa rātou e te tahi atu tino hō’ē ’ahuru ’e ma piti ’o tā Iesu i mā’iti i te fenua ra nō Ierusalema.</div><div class="francais">19 Et j’écris aussi au reste de ce peuple, qui sera aussi jugé par les douze que Jésus choisis dans ce pays ; et ils seront jugés par les douze autres que Jésus choisis au pays de Jérusalem.</div></div><div class="verse-container"><div class="tahitien">20 ’E nā te Vārua i fa’a’ite mai i taua mau mea nei iā’u ; nō reira tē pāpa’i atu nei au i te reira ia ’outou pā’āto’a. ’E teie te tumu vau i pāpa’i atu ai ia ’outou na, ’ia ’ite ’outou ē, e mea ti’a roa ia ’outou pā’āto’a ’ia ti’a atu i mua i te vāhi ha’avāra’a a te Mesia, ’oia ïa, te mau ta’ata pā’āto’a nō te ’utuāfare tā’āto’a o Adamu ra ; ’e e mea ti’a roa ia ’outou ’ia ha’avāhia nō tā ’outou ra mau ’ohipa, mai te mea e mea maita’i ānei te reira ’e ’aore rā e mea ’ino.</div><div class="francais">20 Et ces choses, l’Esprit me les manifeste ; c’est pourquoi je vous écris à tous. Et c’est pour cela que je vous écris, pour que vous sachiez que vous devrez tous vous tenir devant le siège du jugement du Christ, oui, toute âme qui appartient à toute la famille humaine d’Adam ; et vous devez vous tenir pour être jugés de vos œuvres, qu’elles soient bonnes ou mauvaises ;</div></div><div class="verse-container"><div class="tahitien">21 ’E ’ia ti’aturi ato’a ho’i ’outou i te ’evanelia a Iesu Mesia, ’o tē tae mai i rotopū ia ’outou na ; ’e ’ia fāri’i ato’a te mau ’āti Iuda, te feiā i fafau atu i te Fatu, i te tahi atu ā ’ite, ta’a ’ē atu iāna ’o tā rātou i hi’o atu ’e i fa’aro’o ho’i, ’o Iesu ’o tei taparahihia e rātou ra, ’o te Mesia mau iho ā ïa ’e te Atua mau iho ā ho’i.</div><div class="francais">21 et aussi, afin que vous croyiez en l’Évangile de Jésus-Christ, que vous aurez parmi vous ; et aussi afin que les Juifs, le peuple de l’alliance du Seigneur, aient un autre témoin que celui qu’ils ont vu et entendu, pour attester que Jésus, qu’ils ont mis à mort, était le Christ lui-même et Dieu lui-même.</div></div><div class="verse-container"><div class="tahitien">22 ’E ’ua hina’aro roa vau ’ia fa’afāriu mai i tō te mau hope’a tā’āto’a o te ao nei ’ia tātarahapa ’e ’ia fa’aineine nō te ti’a atu i mua i te vāhi ha’avāra’a a te Mesia.</div><div class="francais">22 Et je voudrais pouvoir vous persuader, vous toutes, extrémités de la terre, de vous repentir et de vous préparer à vous tenir devant le siège du jugement du Christ.</div></div>
    <div class="verse-container introduction"><div class="tahitien">’Ua vai tāmau noa te ’arora’a ’e te taparahira’a ta’ata—’Ua fa’autu’a te feiā parauti’a ’ore i te feiā parauti’a ’ore—’Ua rahi atu te parauti’a ’ore i teie taime i te tahi atu taime i roto ia ’Īserā’ela tā’āto’a—’Ua pūpūhia atu te mau vahine ’e te mau tamari’i i te mau ’īdolo—’Ua ha’amata te mau ’āti Lamana i te ha’amou i te mau ’āti Nephi i mua ia rātou. Fātata 363–375M.M.</div><div class="francais">La guerre et le carnage continuent — Les méchants punissent les méchants — Il règne une méchanceté plus grande que jamais auparavant dans tout Israël — Des femmes et des enfants sont sacrifiés aux idoles — Les Lamanites commencent à balayer les Néphites devant eux. Vers 363–375 apr. J.-C.</div></div>
    <nav>
        <a href="chapter_13_2.html">Chapitre précédent</a> | 
        <a href="chapter_13_4.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
