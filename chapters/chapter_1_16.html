
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 16</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 16</h2>
    <div class="verse-container"><div class="tahitien">1 ’E i teienei, i muri a’era, ’ia fa’aoti a’era vau, ’o Nephi, i tā’u mau parau i tō’u ra nā tua’ana, inaha, ’ua parau mai ra rāua iā’u : ’Ua fa’a’ite mai ’oe ia māua i te mau mea teimaha, hau atu i tei ti’a ia māua ’ia fa’a’oroma’i.</div><div class="francais">1 Et alors, il arriva que lorsque moi, Néphi, j’eus fini de parler à mes frères, voici, ils me dirent : Tu nous as déclaré des choses dures, plus que nous n’en pouvons supporter.</div></div><div class="verse-container"><div class="tahitien">2 ’E i muri a’era, ’ua parau atu ra vau ia rāua, ’ua ’ite au ē, ’ua parau atu vau i te mau mea teimaha i te feiā parauti’a ’ore, mai te au i te parau mau ; ’e ’ua fa’ati’a rā vau i te feiā parauti’a, ’e ’ua fa’a’ite pāpū atu ho’i au ē, e fa’ateiteihia rātou i te mahana hope’a ra ; nō reira, tē mana’o ra te feiā hara ē, e mea teimaha te parau mau, nō te mea nā te reira e ha’aputapū ia rātou i roto roa i tō rātou ’ā’au.</div><div class="francais">2 Et il arriva que je leur dis que je savais que j’avais dit des choses dures contre les méchants, selon la vérité ; et les justes, je les ai justifiés, et j’ai témoigné qu’ils seraient élevés au dernier jour ; c’est pourquoi, les coupables trouvent que la vérité est dure, car elle les blesse au plus profond d’eux-mêmes.</div></div><div class="verse-container"><div class="tahitien">3 ’E i teienei e tō’u nā tua’ana, ’āhiri ē mea parauti’a ’ōrua ’e ’ua hina’aro ’ōrua ’ia fa’aro’o i te parau mau, ’e ’ia ha’apa’o i te reira, ’ia ti’a ia ’ōrua ’ia haere ma te parauti’a i mua i te Atua, e ’ore ïa ’ōrua e amuamu nō te parau mau, i te nā-’ō-ra’a mai ē : ’Ua parau mai ’oe i te mau mea teimaha ia māua nei.</div><div class="francais">3 Et maintenant, mes frères, si vous étiez justes et étiez disposés à écouter la vérité et à faire attention, afin de marcher en droiture devant Dieu, alors vous ne murmureriez pas à cause de la vérité et ne diriez pas : Tu dis des choses dures contre nous.</div></div><div class="verse-container"><div class="tahitien">4 ’E i muri a’era, ’ua a’o atu ra vau, ’o Nephi, i tō’u ra nā tua’ana, ma te itoito rahi, ’ia ha’apa’o i te mau fa’auera’a a te Fatu.</div><div class="francais">4 Et il arriva que moi, Néphi, j’exhortai mes frères, en toute diligence, à garder les commandements du Seigneur.</div></div><div class="verse-container"><div class="tahitien">5 ’E i muri a’era, ’ua fa’aha’eha’a rāua ia rāua iho i mua i te Fatu ; ’e nō reira ho’i ’ua fāri’i ihora vau i te ’oa’oa ’e te ti’aturira’a rahi nō rāua, penei a’e ’o te haere rāua nā te ’ē’a o te parauti’a.</div><div class="francais">5 Et il arriva qu’ils s’humilièrent devant le Seigneur, de sorte que j’eus de la joie et de grandes espérances pour eux, qu’ils marcheraient dans les sentiers de la justice.</div></div><div class="verse-container"><div class="tahitien">6 I teienei, ’ua parauhia ’e ’ua ravehia ho’i teie mau mea ato’a ’a pārahi ai tō’u metua tāne i te ti’ahapa i te peho ’o tāna i ma’iri i te i’oa ra ’o Lemuela.</div><div class="francais">6 Or, toutes ces choses furent dites et faites tandis que mon père demeurait sous une tente dans la vallée qu’il appelait Lémuel.</div></div><div class="verse-container"><div class="tahitien">7 ’E i muri a’era, ’ua rave ihora vau, ’o Nephi, i te hō’ē o te mau tamāhine a Isema’ela ’ei vahine fa’aipoipo nā’u ; ’e ’ua rave ato’a tō’u mau taea’e i te mau tamāhine a Isema’ela ’ei vahine fa’aipoipo nā rātou, ’e ’ua rave ato’a Zorama i te tamāhine matahiapo a Isema’ela ’ei vahine fa’aipoipo nāna.</div><div class="francais">7 Et il arriva que moi, Néphi, je pris une des filles d’Ismaël pour épouse ; et mes frères aussi prirent des filles d’Ismaël pour épouses ; et Zoram aussi prit la fille aînée d’Ismaël pour épouse.</div></div><div class="verse-container"><div class="tahitien">8 ’E ’ua nā reira tō’u metua tāne i te fa’atupu i te mau fa’auera’a ato’a a te Fatu ’o tei hōro’ahia mai iāna ra. ’E ’oia ato’a, ’ua ha’amaita’i-roa-hia vau, ’o Nephi, e te Fatu.</div><div class="francais">8 Et ainsi mon père avait accompli tous les commandements du Seigneur qui lui avaient été donnés. Et moi, Néphi, j’avais aussi été extrêmement béni par le Seigneur.</div></div><div class="verse-container"><div class="tahitien">9 ’E i muri a’era, ’ua parau mai ra te reo o te Fatu i tō’u metua tāne i te ru’i, ’e ’ua fa’aue mai ra iāna, ’ia reva ’oia i te mēdēbara ’ia ao a’era.</div><div class="francais">9 Et il arriva que la voix du Seigneur parla à mon père pendant la nuit et lui commanda d’entreprendre le lendemain son voyage dans le désert.</div></div><div class="verse-container"><div class="tahitien">10 ’E i muri a’era, ’a ti’a ai tō’u metua tāne i ni’a i te po’ipo’i ’e ’a haere atu ai ’oia i te ’ūputa o te ti’ahapa, ’ua ’ite atu ra ’oia ma te māere rahi i te hō’ē pōpō menemene i ni’a i te repo ; e mea fa’ahiahia roa tōna hāmanira’a, ’e ’ua hāmanihia ho’i i te veo maita’i roa. ’E i roto i taua pōpō ra tē vai ra e piti nira, ’ua fa’a’ite mai te hō’ē i te ’ē’a e ti’a ’ia haerehia e mātou i roto i te mēdēbara ra.</div><div class="francais">10 Et il arriva que comme mon père se levait le matin et se rendait à la porte de la tente, il vit, à son grand étonnement, sur le sol, une boule ronde d’une exécution habile ; et elle était d’airain fin. Et dans la boule, il avait deux aiguilles ; et l’une d’elles montrait la direction dans laquelle nous devions aller dans le désert.</div></div><div class="verse-container"><div class="tahitien">11 ’E i muri a’era, ’ua ha’aputuputu ihora mātou i te mau mea ato’a tā mātou e hōpoi i te mēdēbara ra, ’e te toe’a ho’i o tā mātou mau mā’a, ’o tā te Fatu i hōro’a mai ia mātou ra ; ’e ’ua rave ato’a ho’i mātou i te mau huru huero ato’a ’o tē ti’a ia mātou ’ia hōpoi atu i te mēdēbara.</div><div class="francais">11 Et il arriva que nous rassemblâmes toutes les choses que nous devions emporter dans le désert et tout le reste des provisions que le Seigneur nous avait données ; et nous prîmes des semences de toutes sortes, afin de les emporter dans le désert.</div></div><div class="verse-container"><div class="tahitien">12 ’E i muri a’era, ’ua rave ihora mātou i tō mātou mau ti’ahapa ’e ’ua haere atu ra i te mēdēbara, i terā pae mai o te ’ānāvai ra o Lamana.</div><div class="francais">12 Et il arriva que nous prîmes nos tentes et partîmes dans le désert, de l’autre côté de la rivière Laman.</div></div><div class="verse-container"><div class="tahitien">13 ’E i muri a’era, ’ua haere atu ra mātou nō te ārea e maha mahana te maoro i te pae ’apato’a-’apato’a hiti’a o te rā, ’e ’ua fa’ati’a fa’ahou ihora mātou i tō mātou mau ti’ahapa ; ’e ’ua ma’iri ihora mātou i te i’oa o taua vāhi ra ’o Sahazera.</div><div class="francais">13 Et il arriva que nous voyageâmes, pendant l’espace de quatre jours, dans une direction proche du sud-sud-est, et nous dressâmes de nouveau nos tentes ; et nous appelâmes le lieu Shazer.</div></div><div class="verse-container"><div class="tahitien">14 ’E i muri a’era, ’ua rave ihora mātou i tā mātou mau fana ’e tā mātou mau te’a, ’e ’ua haere atu ra i te mēdēbara nō te taparahi i te ’ānimara ’ei mā’a nā tō mātou mau ’utuāfare ; ’e i muri iho i tō mātou taparahira’a i te ’ānimara ’ei mā’a nā tō mātou mau ’utuāfare, ’ua ho’i fa’ahou atu ra mātou i tō mātou mau ’utuāfare i roto i te mēdēbara, i te vāhi nō Sahazera. ’E ’ua haere fa’ahou atu mātou i roto i te mēdēbara, ma te pe’e fa’ahou i taua iho ’ē’a ra, ’e ma te haere nā te mau vāhi hotu rahi o te mēdēbara, nā te mau hiti fenua tāpiri i te miti ’Ute’ute ra.</div><div class="francais">14 Et il arriva que nous prîmes nos arcs et nos flèches et allâmes dans le désert pour abattre de la nourriture pour nos familles ; et lorsque nous eûmes abattu de la nourriture pour nos familles, nous retournâmes de nouveau auprès de nos familles dans le désert, à l’endroit que nous avions appelé Shazer. Et nous partîmes de nouveau dans le désert, suivant la même direction, nous tenant dans les parties les plus fertiles du désert, qui étaient dans les régions frontières près de la mer Rouge .</div></div><div class="verse-container"><div class="tahitien">15 ’E i muri a’era, ’ua tere atu ra mātou nō te ārea e rave rahi mahana te maoro, ma te taparahi i te ’ānimara nā te pae ’ē’a ’ei mā’a, ’e ’ua fa’a’ohipa mātou i tā mātou ra mau fana, ’e tā mātou mau te’a, ’e tā mātou mau ’ōfa’i, ’e tā mātou mau ma’a.</div><div class="francais">15 Et il arriva que nous voyageâmes pendant de nombreux jours, abattant de la nourriture en chemin avec nos arcs, et nos flèches, et nos pierres, et nos frondes.</div></div><div class="verse-container"><div class="tahitien">16 ’E ’ua pe’e mātou i te mau arata’ira’a a te pōpō, ’o tei arata’i ia mātou nā te vāhi hotu rahi o te mēdēbara ra.</div><div class="francais">16 Et nous suivîmes les indications de la boule, qui nous conduisait dans les parties plus fertiles du désert.</div></div><div class="verse-container"><div class="tahitien">17 ’E i muri iho i tō mātou terera’a nō te ārea e rave rahi mahana te maoro, ’ua fa’ati’a ihora mātou i tō mātou mau ti’ahapa nō te hō’ē area taime te maoro, ’ia ti’a ia mātou ’ia ha’amāha i tō mātou rohirohi ’e ’ia ’imi i te mā’a nā tō mātou mau ’utuāfare.</div><div class="francais">17 Et lorsque nous eûmes voyagé pendant de nombreux jours, nous dressâmes nos tentes un certain temps, afin de nous reposer de nouveau et de nous procurer de la nourriture pour nos familles.</div></div><div class="verse-container"><div class="tahitien">18 ’E i muri a’era, ’ua haere atu ra vau, ’o Nephi, e taparahi i te ’ānimara ’ei mā’a, inaha, ’ua fati ihora tā’u fana tei hāmanihia i te ’āuri maita’i roa ; ’e i muri iho i te fatira’a tā’u fana, inaha, ’ua riri ihora tō’u nā tua’ana iā’u, nō te mea ’ua ’ino tā’u fana, ’e nō te mea ho’i ’aore i roa’a tā mātou mā’a.</div><div class="francais">18 Et il arriva que comme moi, Néphi, j’allais abattre de la nourriture, voici, je brisai mon arc, qui était fait d’acier fin ; et lorsque j’eus brisé mon arc, voici, mes frères furent en colère contre moi à cause de la perte de mon arc, car nous n’obtenions plus aucune nourriture.</div></div><div class="verse-container"><div class="tahitien">19 ’E i muri a’era, ’ua ho’i mai ra mātou i tō mātou mau ’utuāfare ma te mā’a ’ore, ’e nō te rohirohi i tō rātou tere i pohe ai rātou i te po’ia.</div><div class="francais">19 Et il arriva que nous retournâmes sans nourriture auprès de nos familles, et, très fatiguées à cause de leur voyage, elles souffrirent beaucoup du manque de nourriture.</div></div><div class="verse-container"><div class="tahitien">20 ’E i muri a’era, ’ua amuamu rahi roa ihora Lamana rāua ’o Lemuela ’e te mau tamari’i tamāroa a Isema’ela, nō tō rātou mau ’ati ’e tō rātou mau ’oto i te mēdēbara ; ’e ’ua ha’amata ato’a tō’u metua tāne i te amuamu i te Fatu i tōna Atua ; ’oia ïa, ’ua ’oto rahi rātou ato’a, ’oia ’ua amuamu rātou i te Fatu.</div><div class="francais">20 Et il arriva que Laman et Lémuel, et les fils d’Ismaël commencèrent à murmurer extrêmement à cause de leurs souffrances et de leurs afflictions dans le désert ; et mon père aussi commença à murmurer contre le Seigneur, son Dieu ; oui, et ils étaient tous extrêmement attristés, de sorte qu’ils murmurèrent contre le Seigneur.</div></div><div class="verse-container"><div class="tahitien">21 ’E i muri a’era, ’ua ’ati-ato’a-hia vau, ’o Nephi, ’e tō’u nā tua’ana ato’a nō te fatira’a o tā’u fana, ’e nō te paruparura’a o tā rāua fana, e ’ati rahi tō mātou, ’oia ïa, ’aita tā mātou mā’a e noa’a.</div><div class="francais">21 Or, il arriva que moi, Néphi, ayant été affligé par mes frères à cause de la perte de mon arc, et leurs arcs ayant perdu leur ressort, les choses commencèrent à être extrêmement difficiles, oui, de sorte que nous ne pûmes obtenir aucune nourriture.</div></div><div class="verse-container"><div class="tahitien">22 ’E i muri a’era, ’ua parau atu ra vau, ’o Nephi, i te mau parau e rave rahi i tō’u nā tua’ana, nō te mea ’ua fa’a’eta’eta fa’ahou rāua i tō rāua ’ā’au, ’e ’ua amuamu ho’i rāua i te Fatu tō rāua ra Atua.</div><div class="francais">22 Et il arriva que moi, Néphi, je parlai beaucoup à mes frères, parce qu’ils s’étaient de nouveau endurci le cœur, allant jusqu’à se plaindre du Seigneur, leur Dieu.</div></div><div class="verse-container"><div class="tahitien">23 ’E i muri a’era, ’ua hāmani ihora vau, ’o Nephi, i te tahi fana rā’au, ’e te tahi te’a nō roto i te hō’ē rā’au ’āfaro ; ’e ’ua rave ihora vau i te fana, ’e te te’a, ’e te mā’a ’e te mau ’ōfa’i. ’E ’ua parau atu ra vau i tō’u metua tāne : E haere au i hea ’ia roa’a mai te mā’a ?</div><div class="francais">23 Et il arriva que moi, Néphi, je fis un arc dans du bois et une flèche d’une baguette droite ; c’est pourquoi, je m’armai d’un arc et d’une flèche, d’une fronde et de pierres. Et je dis à mon père : Où irai-je pour me procurer de la nourriture ?</div></div><div class="verse-container"><div class="tahitien">24 ’E i muri a’era, ’ua ani atu ra ’oia i te Fatu, ’e ’ua fa’aha’eha’a ho’i rātou ia rātou iho nō tā’u ra mau parau ; nō te mea e rave rahi te mau mea tā’u i parau atu ia rātou ma te pūai o tō’u ra vārua.</div><div class="francais">24 Et il arriva qu’il interrogea le Seigneur, car ils s’étaient humiliés à cause de mes paroles ; car je leur avais dit beaucoup de choses avec l’énergie de mon âme.</div></div><div class="verse-container"><div class="tahitien">25 ’E i muri a’era, ’ua tae mai ra te reo o te Fatu i tō’u metua tāne ; ’e ’ua fa’aha’eha’a-mau-hia ’oia nō tōna ra amuamura’a i te Fatu, ’e nō reira ho’i ’ua fa’aha’eha’ahia ’oia i raro ma te ’oto rahi.</div><div class="francais">25 Et il arriva que la voix du Seigneur parvint à mon père ; et il fut vraiment réprimandé à cause de ses murmures contre le Seigneur, de sorte qu’il fut entraîné dans les profondeurs de la tristesse.</div></div><div class="verse-container"><div class="tahitien">26 ’E i muri a’era, ’ua parau mai ra te reo o te Fatu iāna : ’A hi’o na i te pōpō, ’e ’a hi’o na i te mau mea i pāpa’ihia ra.</div><div class="francais">26 Et il arriva que la voix du Seigneur lui dit : Regarde la boule et vois les choses qui sont écrites.</div></div><div class="verse-container"><div class="tahitien">27 ’E i muri a’era, ’a ’ite ai tō’u metua tāne i te mau mea i pāpa’ihia i ni’a iho i te pōpō, ’ua mata’u ihora ’oia ’e ’ua rurutaina rahi ihora, ’e tō’u ato’a nā tua’ana ’e te mau tamari’i tamāroa a Isema’ela ’e tā mātou mau vahine ato’a ho’i.</div><div class="francais">27 Et il arriva que lorsque mon père vit les choses qui étaient écrites sur la boule, il craignit et trembla extrêmement, ainsi que mes frères, et les fils d’Ismaël, et nos épouses.</div></div><div class="verse-container"><div class="tahitien">28 ’E i muri a’era, ’ua ’ite atu ra vau, ’o Nephi, i nā nira fa’atoro i roto i te pōpō, ’e ’ua tere te reira mai te au i tō mātou fa’aro’o ’e te itoito, ’e te ti’aturi i te reira.</div><div class="francais">28 Et il arriva que moi, Néphi, je vis que les aiguilles qui étaient dans la boule marchaient selon la foi, et la diligence, et l’attention que nous leur accordions.</div></div><div class="verse-container"><div class="tahitien">29 ’E ’ua pāpa’i-ato’a-hia te tahi pāpa’ira’a ’āpī i ni’a iho, e mea ’ōhie roa ’ia tai’ohia, ’e tē fa’a’ite pāpū ra te reira ia mātou i te mau ’ē’a o te Fatu ; ’e ’ua pāpa’ihia ’e ’ua tauihia ho’i te reira i terā taime ’e i terā taime, mai te au i tō mātou fa’aro’o ’e te ha’apa’o maita’i i te reira. ’E nō reira e ’ite ai tātou ē nā roto i te mau rāve’a iti e fa’atupu ai te Fatu i te mau mea rahi.</div><div class="francais">29 Et une nouvelle écriture était aussi écrite dessus, qui était claire à lire, qui nous donna une certaine compréhension des voies du Seigneur ; et elle était écrite et changeait de temps en temps, selon la foi et la diligence que nous lui accordions. Et ainsi, nous voyons que par de petits moyens le Seigneur peut réaliser de grandes choses.</div></div><div class="verse-container"><div class="tahitien">30 ’E i muri a’era, ’ua haere atu ra vau, ’o Nephi, i ni’a i te tupua’i mou’a, mai te au i te mau arata’ira’a i fa’a’itehia i ni’a iho i te pōpō ra.</div><div class="francais">30 Et il arriva que moi, Néphi, j’allai au sommet de la montagne, selon les indications données sur la boule.</div></div><div class="verse-container"><div class="tahitien">31 ’E i muri a’era, ’ua taparahi ihora vau i te mau ’ānimara taehae, ’e ’ua roa’a mai iā’u te mā’a nā tō mātou mau ’utuāfare.</div><div class="francais">31 Et il arriva que je tuai des bêtes sauvages, de sorte que j’obtins de la nourriture pour nos familles.</div></div><div class="verse-container"><div class="tahitien">32 ’E i muri a’era, ’ua ho’i atu ra vau i tō mātou mau ti’ahapa, ma te hōpoi atu i te mau ’ānimara tā’u i taparahi ; ’e i teienei, i tō rātou ’itera’a mai ē ’ua roa’a iā’u te mā’a, ’ua rahi roa tō rātou ’oa’oa ! ’E i muri a’era, ’ua fa’aha’eha’a rātou ia rātou iho i mua i te Fatu, ’e ’ua ha’amaita’i atu ra iāna.</div><div class="francais">32 Et il arriva que je retournai à nos tentes, portant les bêtes que j’avais tuées ; et alors, lorsqu’ils virent que j’avais obtenu de la nourriture, comme leur joie fut grande ! Et il arriva qu’ils s’humilièrent devant le Seigneur et lui rendirent grâces.</div></div><div class="verse-container"><div class="tahitien">33 ’E i muri a’era, ’ua haere fa’ahou atu ra mātou i tō mātou tere, e haere atu ra mātou fātata roa mai te ’ē’a i haerehia i te mātāmua ra ; ’e i muri iho i tō mātou haerera’a nō te ārea e rave rahi mahana te maoro, ’ua fa’ati’a fa’ahou ihora mātou i tō mātou mau ti’ahapa, ’ia ti’a ia mātou ’ia pārahi ri’i nō te hō’ē ārea taime te maoro.</div><div class="francais">33 Et il arriva que nous entreprîmes de nouveau notre voyage, voyageant presque dans la même direction qu’au commencement ; et lorsque nous eûmes voyagé pendant de nombreux jours, nous dressâmes de nouveau nos tentes afin de demeurer un certain temps.</div></div><div class="verse-container"><div class="tahitien">34 ’E i muri a’era, ’ua pohe ihora Isema’ela, ’e ’ua tanuhia ihora ’oia i te vāhi i parauhia ’o Nahoma.</div><div class="francais">34 Et il arriva qu’ Ismaël mourut et fut enterré à l’endroit qui était appelé Nahom.</div></div><div class="verse-container"><div class="tahitien">35 ’E i muri a’era, ’ua ’oto rahi ihora te mau tamāhine a Isema’ela nō te pohera’a tō rātou metua tāne, ’e nō tō rātou mau ’ati ho’i i te mēdēbara ra, ’e ’ua amuamu mai ra rātou i tō’u metua tāne nō te mea ’ua arata’i ’oia ia rātou i rāpae i te fenua ra nō Ierusalema, i te nā-’ō-ra’a mai ē : ’Ua pohe tō mātou metua tāne ; ’oia ïa, ’e ’ua rahi ho’i tō mātou haere-’ē-noa-ra’a i te mēdēbara nei, ’e ’ua rahi ho’i tō mātou mau ’ati, te po’ia, te po’ihā, ’e te rohirohi ; ’e ’ia oti teie mau ’ati ato’a ra, e pohe roa mātou i te mēdēbara nei nō te po’ia.</div><div class="francais">35 Et il arriva que les filles d’Ismaël se lamentèrent extrêmement à cause de la perte de leur père et à cause de leurs afflictions dans le désert ; et elles murmurèrent contre mon père, parce qu’il les avait emmenées du pays de Jérusalem, disant : Notre père est mort ; oui, et nous avons beaucoup erré dans le désert, et nous avons souffert beaucoup d’afflictions, la faim, la soif et la fatigue ; et après toutes ces souffrances, nous allons périr de faim dans le désert.</div></div><div class="verse-container"><div class="tahitien">36 ’E ’ua nā reira rātou i te amuamu mai i tō’u metua tāne ’e iā’u ato’a nei ho’i ; ’e ’ua hina’aro rātou i te ho’i fa’ahou atu i Ierusalema.</div><div class="francais">36 Et c’est ainsi qu’elles murmurèrent contre mon père et aussi contre moi ; et elles désiraient retourner à Jérusalem.</div></div><div class="verse-container"><div class="tahitien">37 ’E ’ua parau atu ra Lamana ia Lemuela ’e i te mau tamari’i tamāroa ato’a a Isema’ela : Inaha, e taparahi tātou i tō māua metua tāne, ’e tō māua teina ia Nephi, ’o ’oia i rave noa i te mana ’ia riro ’ei fa’atere ’e ’ei ’orometua nō mātou nei, ’oia ho’i, tōna nā tua’ana.</div><div class="francais">37 Et Laman dit à Lémuel et aussi aux fils d’Ismaël : Voici, tuons notre père et aussi notre frère Néphi, qui pris sur lui d’être notre gouverneur et notre instructeur, alors que nous sommes ses frères aînés.</div></div><div class="verse-container"><div class="tahitien">38 I teienei, tē parau ra ’oia ē, ’ua paraparau mai te Fatu iāna, ’e ’ua ha’api’i ato’a mai te mau melahi iāna. Inaha rā, ’ua ’ite tātou ē, ’ua ha’avare mai ’oia ia tātou ; tē parau mai nei ’oia i taua mau mea ra, ’e nā roto i tāna mau rāve’a ha’avare i rave ai ’oia i te mau mea e rave rahi nō te ha’avare ia tātou, i te mana’ora’a ē, e arata’i paha ’oia ia tātou i te hō’ē mēdēbara ta’a ’ē ; ’e i muri iho i tōna arata’i-’ē-ra’a atu ia tātou, ’ua mana’o ’oia ’ia fa’ariro iāna iho ’ei ari’i ’e ’ei tāvana i ni’a ia tātou, ’ia rave mai ’oia ia tātou mai te au i tōna iho hina’aro ’e tōna iho mana’o. ’E i nā reira tō’u tua’ana ra ’o Lamana i te fa’ati’arepu i tō rātou ’ā’au ’ia riri.</div><div class="francais">38 Or, il dit que le Seigneur parlé avec lui et aussi que des anges l’ont servi. Mais voici, nous savons qu’il nous ment ; et il nous dit ces choses et il accomplit beaucoup de choses par ses stratagèmes astucieux, afin de tromper nos yeux, pensant peut-être qu’il peut nous entraîner dans quelque désert étrange ; et après nous avoir entraînés, il pense se faire notre roi et notre gouverneur, afin d’agir avec nous selon sa volonté et son bon plaisir. Et c’est de cette manière que mon frère Laman excitait leur cœur à la colère.</div></div><div class="verse-container"><div class="tahitien">39 ’E i muri a’era, tei pīha’i iho te Fatu ia māua, ’oia ïa, ’ua tae mai ra te reo o te Fatu ’e ’ua parau mai ho’i i te mau parau e rave rahi ia rātou, ’e ’ua ’avau pūai mai ra ho’i ia rātou ; ’e i muri a’e i tō rātou ’avaura’ahia mai e te reo o te Fatu ra, ’ua fa’a’ore ihora rātou i tō rātou riri, ’e ’ua tātarahapa ihora i tā rātou mau hara, ’e nō reira ho’i ’ua ha’amaita’i fa’ahou mai ra te Fatu ia mātou i te mā’a, ’ia ’ore mātou ’ia pohe.</div><div class="francais">39 Et il arriva que le Seigneur fut avec nous, oui, que la voix du Seigneur vint, et leur dit beaucoup de paroles, et les corrigea extrêmement ; et lorsqu’ils eurent été corrigés par la voix du Seigneur, ils détournèrent leur colère et se repentirent de leurs péchés, de sorte que le Seigneur nous bénit de nouveau en nous donnant de la nourriture afin que nous ne périssions pas.</div></div>
    <div class="verse-container introduction"><div class="tahitien">’Ua fa’auehia ’o Nephi ’ia hāmani i te hō’ē pahī—’Ua pāto’i atu tōna nā tua’ana iāna—’Ua a’o atu ’oia ia rāua nā roto i te fa’a’itera’a atu i te ’ā’amu nō te ’ohipa tā te Atua i rave i tō ’Īserā’ela—’ua ’ī Nephi i te mana o te Atua—’Ua ’ōpanihia tōna nā tua’ana ’ia tūpa’i noa atu iāna, ’o te ’ōriorio rāua mai te ’ā’eho e ’ōriorio. Fātata 592–591H.M.</div><div class="francais">Néphi reçoit le commandement de construire un bateau — Ses frères s’opposent à lui — Il les exhorte en passant en revue l’histoire des relations de Dieu avec Israël — Il est rempli du pouvoir de Dieu — Interdiction est faite à ses frères de le toucher, de peur qu’ils ne se dessèchent comme un roseau séché. Vers 592–591 av. J.-C.</div></div>
    <nav>
        <a href="chapter_1_15.html">Chapitre précédent</a> | 
        <a href="chapter_1_17.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
