
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 8</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 8</h2>
    <div class="verse-container"><div class="tahitien">1 ’E i teienei, i muri a’era, mai te au i tā mātou pāpa’a parau, ’ua ’ite mātou ē, e parau mau tā mātou pāpa’a parau, inaha ho’i, nā te hō’ē ta’ata parauti’a i pāpa’i i te reira pāpa’a parau—’ua rave ho’i ’oia i te mau semeio e rave rahi nā roto i te i’oa o Iesu ; ’e ’aita roa atu ho’i e ta’ata ’o tē ti’a ’ia rave i te semeio nā roto i te i’oa o Iesu, maori rā ’ua tāmā-roa-hia ’oia i tāna ra mau ’ohipa ’ī’ino—</div><div class="francais">1 Et alors, il arriva que, selon nos annales, et nous savons que nos annales sont vraies, car voici, c’était un juste qui tenait les annales — car il fit, en vérité, beaucoup de miracles au nom de Jésus ; et il n’y avait aucun homme qui pouvait faire de miracle au nom de Jésus s’il n’était purifié en tous points de son iniquité —</div></div><div class="verse-container"><div class="tahitien">2 ’E i teienei, i muri a’era, mai te mea ē ’aita e hape i ravehia e teie nei ta’ata nō te tai’ora’a i tō mātou nei taime, ’ua hope ïa te toru ’ahuru ’e ma toru o te matahiti.</div><div class="francais">2 et alors, il arriva que la trente-troisième année était passée — si cet homme n’a pas commis d’erreur dans le calcul de notre temps —</div></div><div class="verse-container"><div class="tahitien">3 ’E ’ua ha’amata te mau ta’ata i te hi’o māite atu ma te ’ana’anatae rahi i te tāpa’o i hōro’ahia mai e te peropheta ra ’o Samuela, te ’āti Lamana, ’oia ïa, i te taime e tupu ai te pōiri nō te ārea e toru mahana te maoro i ni’a i te fenua tā’āto’a nei.</div><div class="francais">3 et le peuple commença à attendre avec une grande ferveur le signe qui avait été donné par le prophète Samuel, le Lamanite, oui, le moment où il aurait des ténèbres pendant trois jours sur la surface du pays.</div></div><div class="verse-container"><div class="tahitien">4 ’E ’ua tupu te fē’a’a rahi ’e te mau mārōra’a rahi i rotopū i te mau ta’ata, noa atu ā te mau tāpa’o e rave rahi i hōro’ahia mai na.</div><div class="francais">4 Et il commença à avoir de grands doutes et de grandes controverses parmi le peuple, en dépit du fait que tant de signes eussent été donnés.</div></div><div class="verse-container"><div class="tahitien">5 ’E i muri a’era, i te toru ’ahuru ’e ma maha o te matahiti, i te ’āva’e mātāmua, nō te maha o te mahana o te ’āva’e, ’ua tupu te hō’ē vero rahi roa, mai tei ’ore i ’itea i ni’a i te fenua mai te mātāmua mai ā.</div><div class="francais">5 Et il arriva que la trente-quatrième année, le premier mois, le quatrième jour du mois, il s’éleva un grand orage, comme on n’en avait jamais connu de pareil dans tout le pays.</div></div><div class="verse-container"><div class="tahitien">6 ’E ’ua tupu ato’a te hō’ē vero rahi ’e te ri’ari’a ; ’e ’ua tupu te hō’ē pātiri ri’ari’a, ’e nō reira ho’i ’ua fa’a’āueue te reira i te fenua tā’āto’a, mai te mea ra ē, ’ua fātata te reira i te ’āfāfā.</div><div class="francais">6 Et il eut aussi une grande et terrible tempête, et il eut un tonnerre terrible, de sorte qu’il fit trembler la terre entière, comme si elle était près de se fendre.</div></div><div class="verse-container"><div class="tahitien">7 ’E ’ua ’anapa mai te mau uira ’ana’ana, ’o tei ’ore ā i ’itea na i ni’a i te fenua tā’āto’a.</div><div class="francais">7 Et il eut des éclairs extrêmement vifs, comme on n’en avait jamais connu dans tout le pays.</div></div><div class="verse-container"><div class="tahitien">8 ’E ’ua pa’apa’a ihora te ’oire ra nō Zarahemela i te auahi.</div><div class="francais">8 Et la ville de Zarahemla prit feu.</div></div><div class="verse-container"><div class="tahitien">9 ’E ’ua tomo roa ihora te ’oire ra nō Moroni i raro roa i te miti, ’e ’ua paremo ihora te mau ta’ata nō taua ’oire ra.</div><div class="francais">9 Et la ville de Moroni s’enfonça dans les profondeurs de la mer, et les habitants en furent noyés.</div></div><div class="verse-container"><div class="tahitien">10 ’E ’ua tāpo’ihia ihora te ’oire ra nō Moroniha i te repo fenua, ’e ’ua riro ihora te vāhi nō te ’oire ’ei mou’a rahi roa.</div><div class="francais">10 Et la terre fut soulevée sur la ville de Moronihah, de sorte qu’au lieu de la ville il eut une grande montagne.</div></div><div class="verse-container"><div class="tahitien">11 ’E ’ua tupu te pau rahi ’e te ri’ari’a i ni’a i te fenua i te pae apato’a.</div><div class="francais">11 Et il eut une grande et terrible destruction dans le pays situé du côté du sud.</div></div><div class="verse-container"><div class="tahitien">12 Inaha rā, ’ua rahi roa atu te pau ’e te ri’ari’a i ni’a i te fenua i te pae apato’erau, inaha ho’i, ’ua fa’ahuru-’ē-roa-hia te fenua tā’āto’a nō te vero ’e te mau pūāhiohio, ’e te mau pātiri ’e te mau uira, ’e te ’āueuera’a rahi o te fenua tā’āto’a.</div><div class="francais">12 Mais voici, il eut une destruction encore plus grande et plus terrible dans le pays situé du côté du nord ; car voici, la surface tout entière du pays fut changée à cause de la tempête, et des tourbillons, et des tonnerres, et des éclairs, et du tremblement extrêmement grand de toute la terre ;</div></div><div class="verse-container"><div class="tahitien">13 ’E ’ua pararī haere te mau purūmu rahi, ’e ’ua ’ino te mau purūmu pāpū, ’e ’ua pu’upu’u haere te mau vāhi pāpū.</div><div class="francais">13 et les grandes routes furent fragmentées, et les routes plates furent abîmées, et beaucoup de lieux nivelés devinrent raboteux.</div></div><div class="verse-container"><div class="tahitien">14 ’E ’ua tomo roa ihora te mau ’oire rahi ’e te tu’iro’o e rave rahi, ’e ’ua pa’apa’a te tahi pae i te auahi, ’e e rave rahi tei fa’a’āueuehia ē tae roa atu ’ua ma’iri te mau fare i raro i te repo, ’e ’ua taparahihia te mau ta’ata, ’e ’ua vaiiho-ano-noa-hia te mau vāhi i ti’ahia e rātou ra.</div><div class="francais">14 Et beaucoup de villes grandes et importantes furent englouties, et beaucoup furent brûlées, et beaucoup furent ébranlées jusqu’à ce que leurs bâtiments se fussent écroulés et que les habitants en fussent tués, et que les lieux fussent laissés désolés.</div></div><div class="verse-container"><div class="tahitien">15 ’E tē vai ra te tahi mau ’oire i toe noa mai ; ’āre’a rā ’ua rahi roa te mau vāhi ’ino nō te reira, ’e tē vai ra ho’i e rave rahi ta’ata tei pohe i roto.</div><div class="francais">15 Et il eut quelques villes qui restèrent ; mais les dégâts étaient extrêmement grands, et beaucoup de leurs habitants furent tués.</div></div><div class="verse-container"><div class="tahitien">16 ’E tē vai ra te tahi pae ’o tei ’āfa’i-’ē-hia atu nā roto i te pūāhiohio ; ’e te vāhi i ’āfa’ihia atu rātou ra, ’aita roa te hō’ē ta’ata i ’ite i te reira, maori rā ’ua ’ite rātou ’e ’ua ’āfa’i-’ē-hia atu rātou.</div><div class="francais">16 Et il en eut qui furent emportés dans le tourbillon ; et nul ne sait où ils sont allés ; on sait seulement qu’ils furent emportés.</div></div><div class="verse-container"><div class="tahitien">17 ’E ’ua nā reira te fenua tā’āto’a i te fa’ahuru-’ē-hia nā roto i te mau vero, ’e te mau pātiri, ’e te mau uira, ’e te ’āueuera’a fenua.</div><div class="francais">17 Et ainsi, la surface de toute la terre se déforma à cause des tempêtes, et des tonnerres, et des éclairs, et des tremblements de la terre.</div></div><div class="verse-container"><div class="tahitien">18 ’E inaha, ’ua pararī te mau mato nā te ’āfara’a ; ’e ’ua pararī te reira i ni’a i te fenua tā’āto’a, ’e nō reira ho’i ’ua ’itehia te reira i roto i te mau hu’ahu’a i pararī, i roto i te mau vāhi ’afā ’e i roto i te mau ārea, i ni’a i te fenua tā’āto’a.</div><div class="francais">18 Et voici, les rochers furent fendus en deux ; ils furent fragmentés sur la surface de toute la terre, de sorte qu’on les trouva en fragments brisés, et en crevasses, et en fissures, sur toute la surface du pays.</div></div><div class="verse-container"><div class="tahitien">19 ’E i muri a’era, ’ia fa’aea te mau pātiri, ’e te mau uira, ’e te vero, ’e te mata’i rahi, ’e te mau ’āueuera’a fenua—inaha ho’i, ’ua tupu te reira e toru hora i te maoro ; ’e ’ua parau ho’i te tahi pae ē, ’ua roa atu ā te taime i te reira ; ’āre’a rā ’ua hope teie mau mea rahi ’e te ri’ari’a i te tupu i roto paha i te ārea e toru hora—’e inaha, ’ua vai mai te pōiri i ni’a i te fenua tā’āto’a.</div><div class="francais">19 Et il arriva que lorsque les tonnerres, et les éclairs, et l’orage, et la tempête, et les tremblements de la terre finirent — car voici, ils durèrent environ trois heures ; et certains dirent que le temps fut plus long ; néanmoins, toutes ces choses grandes et terribles se firent en trois heures environ — et alors, voici, il eut des ténèbres sur la surface du pays.</div></div><div class="verse-container"><div class="tahitien">20 ’E i muri a’era, ’ua tae mai te pōiri ta’ota’o rahi roa i ni’a i te fenua tā’āto’a, ’e nō reira ho’i ’ua ’ite te mau ta’ata ’o tei ’ore i pohe i te māhu pōiri.</div><div class="francais">20 Et il arriva qu’il eut des ténèbres épaisses sur toute la surface du pays, de sorte que ceux de ses habitants qui n’étaient pas tombés pouvaient toucher la vapeur des ténèbres ;</div></div><div class="verse-container"><div class="tahitien">21 ’E nō te pōiri, ’aita atu ra e ti’a ’ia tūtu’i i te hō’ē auahi, ’e ’aita ato’a te mōrī hinu, ’e ’aita ato’a te rama ; ’e ’aita ato’a e ti’a ’ia tahu i te auahi i te vahie maita’i ’e te marō, ’e nō reira ’aita roa atu ra e ti’a ’ia vai te hō’ē noa atu huru māramarama.</div><div class="francais">21 et il ne pouvait avoir aucune lumière à cause des ténèbres, ni lampes, ni torches ; et il était impossible d’allumer du feu avec leur bois fin et extrêmement sec, de sorte qu’il ne pouvait pas avoir de lumière du tout.</div></div><div class="verse-container"><div class="tahitien">22 ’E ’aita roa te hō’ē māramarama i ’itehia, ’aita te auahi, ’aita te hō’ē ’ana’ana, ’aita te mahana, ’aita te marama, ’aita te mau feti’a, ’e ’ua rahi roa te māhu pōiri i ni’a i te fenua tā’āto’a.</div><div class="francais">22 Et on ne voyait aucune lumière, ni feu, ni lueur, ni le soleil, ni la lune, ni les étoiles, tant étaient grands les brouillards de ténèbres qui étaient sur la surface du pays.</div></div><div class="verse-container"><div class="tahitien">23 ’E i muri a’era, ’ua vai noa te reira nō te ārea e toru mahana te maoro ’e ’aita e māramarama i ’itehia ; ’e tē vai noa ra te ’oto rahi, ’e te ’auē, ’e te ta’i i rotopū i te mau ta’ata ’aore e fa’aea ; ’oia ïa, ’ua rahi roa te autā o te mau ta’ata nō te pōiri ’e te pau rahi i tae mai i ni’a ia rātou.</div><div class="francais">23 Et il arriva que pendant trois jours, on ne vit aucune lumière ; et il avait continuellement de grandes lamentations, et des hurlements, et des pleurs parmi tout le peuple ; oui, grands furent les gémissements du peuple, à cause des ténèbres et de la grande destruction qui s’était abattue sur lui.</div></div><div class="verse-container"><div class="tahitien">24 ’E i te hō’ē vāhi ’ua fa’aro’ohia tō rātou ’otora’a, i te nā-’ō-ra’a ē : ’Āhiri tātou i tātarahapa hou teie mahana ’ino ’e te ri’ari’a rahi i tae mai ai, i reira ’ua fa’ahereherehia ïa tō tātou mau taea’e, ’e ’aita ïa rātou e pa’apa’a i roto i te ’oire rahi o Zarahemela.</div><div class="francais">24 Et en un certain lieu on les entendait crier, disant : Oh ! si nous nous étions repentis avant ce jour grand et terrible, alors nos frères auraient été épargnés et ils n’auraient pas été brûlés dans cette grande ville de Zarahemla !</div></div><div class="verse-container"><div class="tahitien">25 ’E i te tahi atu vāhi, ’ua fa’aro’ohia rātou i te ta’ira’a ’e te ’otora’a, i te nā-’ō-ra’a ē : ’Āhiri tātou i tātarahapa hou teie mahana ’ino ’e te ri’ari’a i tae mai ai, ’e ’āhiri ’aita tātou i taparahi ’e i pēhi i te mau peropheta i te ’ōfa’i, ’e i tīahi atu ia rātou i rāpae ; i reira ’ua fa’ahereherehia ïa tō tātou mau metua vahine, ’e tā tātou mau tamāhine nehenehe, ’e tā tātou mau tamari’i, ’e ’aita ïa rātou i tāpo’ihia i roto i taua ’oire rahi ra o Moroniha. ’E ’ua nā reira te mau ta’ata i te autā rahi ma te ri’ari’a.</div><div class="francais">25 Et dans un autre lieu, on les entendait crier et se lamenter, disant : Oh ! si nous nous étions repentis avant ce jour grand et terrible, et n’avions pas tué et lapidé les prophètes, et ne les avions pas chassés, alors nos mères et nos belles jeunes filles, et nos enfants auraient été épargnés, et n’auraient pas été ensevelis dans cette grande ville de Moronihah ! Et ainsi, les hurlements du peuple étaient grands et terribles.</div></div>
    <div class="verse-container introduction"><div class="tahitien">I roto i te pōiri, tē fa’a’ite ra te reo o te Mesia nō ni’a i te ha’amoura’a o te mau ta’ata e rave rahi ’e te mau ’oire e rave rahi nō tō rātou parauti’a ’ore—’Ua fa’a’ite ato’a ’oia nō ni’a i tōna huru atua, ’e te tupura’a te ture a Mose, ma te ani mai i te mau ta’ata ato’a ’ia haere mai iāna ra ’e ’ia fa’aorahia. Fātata 34M.M.</div><div class="francais">Dans les ténèbres, la voix du Christ proclame la destruction de beaucoup de gens et de villes à cause de leur méchanceté — Il proclame également sa divinité, annonce que la loi de Moïse est accomplie et invite les hommes à venir à lui et à être sauvés. Vers 34 apr. J.-C.</div></div>
    <p>
        <a href="chapter_11_7.html">Chapitre précédent</a> | 
        <a href="chapter_11_9.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
