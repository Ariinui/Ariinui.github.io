
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 33</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 33</h2>
    <div class="verse-container"><div class="tahitien">1 I teienei, ’ia fa’aoti a’era Alama i te parau i teie mau parau, ’ua tono mai ra rātou i te hō’ē ve’a iāna nō tō rātou hina’aro ’ia ’ite e mea ti’a ānei ia rātou ’ia ti’aturi i te hō’ē noa iho Atua, ’ia roa’a mai ia rātou teie hotu ’o tāna i parau na, ’e nāhea ho’i rātou ’ia tanu i te huero, ’oia ho’i te parau o tāna i parau, ’o tāna ho’i i parau ē, ’ia tanuhia te reira i roto i tō rātou ’ā’au e ti’a ai ; ’oia ho’i, nāhea rātou ’ia fa’a’ohipa i tō rātou fa’aro’o.</div><div class="francais">1 Alors, quand Alma eut dit ces paroles, ils envoyèrent des gens vers lui, désirant savoir s’ils devaient croire en un seul Dieu, afin d’obtenir ce fruit dont il avait parlé, ou comment ils devaient planter la semence, ou la parole dont il avait parlé, dont il avait dit qu’elle devait être plantée dans leur cœur ; ou de quelle manière ils devaient commencer à exercer leur foi.</div></div><div class="verse-container"><div class="tahitien">2 ’E ’ua parau atu ra Alama ia rātou : Inaha, ’ua parau mai ’outou ē, ’aita e ti’a ia ’outou ’ia ha’amori i tō ’outou Atua, nō te mea ’ua hurihia ’outou i rāpae i tō ’outou mau sunago. Inaha rā, tē parau atu nei au ia ’outou na, mai te mea tē mana’o na ’outou ē, ’aita e ti’a ia ’outou ’ia ha’amori i te Atua, e hape rahi ïa tō ’outou i reira, ’e e mea ti’a ho’i ’ia ’imi ’outou i te mau pāpa’ira’a mo’a ; ’e mai te mea tē mana’o na ’outou ē nā rātou i ha’api’i mai i te reira ia ’outou, ’aita ïa ’outou i māramarama.</div><div class="francais">2 Et Alma leur dit : Voici, vous avez dit que vous ne pouviez pas adorer votre Dieu parce que vous êtes chassés de vos synagogues. Mais voici, je vous le dis, si vous pensez que vous ne pouvez pas adorer Dieu, vous êtes grandement dans l’erreur, et vous devriez sonder les Écritures ; si vous pensez qu’elles vous ont enseigné cela, vous ne les comprenez pas.</div></div><div class="verse-container"><div class="tahitien">3 Tē ha’amana’o ra ānei ’outou i te tai’ora’a i tā Zenosa, te peropheta tahito, i parau nō ni’a i te pure ’e te ha’amorira’a ?</div><div class="francais">3 Vous souvenez-vous avoir lu ce que Zénos, le prophète d’autrefois, dit concernant la prière ou le culte ?</div></div><div class="verse-container"><div class="tahitien">4 I nā ’ō na ho’i ’oia ē : E aroha tō ’oe, e te Atua, ’e ’ua fa’aro’o mai ho’i ’oe i tā’u ra pure, ’a pārahi ai au i roto i te mēdēbara ra ; ’oia ïa, ’ua aroha mai ’oe iā’u, ’a pure atu ai au nō tō’u ra mau ’enemi, ’e ’ua fa’afāriu mai ho’i ’oe ia rātou iā’u nei.</div><div class="francais">4 Car il dit : Tu es miséricordieux, ô Dieu, car tu as entendu ma prière lorsque j’étais dans le désert ; oui, tu as été miséricordieux lorsque j’ai prié concernant ceux qui étaient mes ennemis, et tu les as tournés vers moi.</div></div><div class="verse-container"><div class="tahitien">5 ’Oia ïa, e te Atua, ’ua aroha mai ’oe iā’u ’a ti’aoro atu ai au ia ’oe i roto tā’u ra ’āua, ’e ’a ti’aoro atu ai au ia ’oe nā roto i tā’u ra pure, ’ua fa’aro’o mai ’oe iā’u.</div><div class="francais">5 Oui, ô Dieu, tu as été miséricordieux envers moi lorsque j’ai crié à toi dans mon champ ; lorsque j’ai crié à toi pendant ma prière, tu m’as entendu.</div></div><div class="verse-container"><div class="tahitien">6 ’E teie fa’ahou ā, e te Atua, ’ia ho’i atu vau i tō’u ra fare, ’ua fa’aro’o mai ’oe i tā’u ra pure.</div><div class="francais">6 Et encore, ô Dieu, lorsque je me suis rendu dans ma maison, tu m’as entendu dans ma prière.</div></div><div class="verse-container"><div class="tahitien">7 ’E ’ia tomo a’era vau i roto i tō’u ra piha, ’e ’ia pure atu ia ’oe, e te Fatu, ’ua fa’aro’o mai ’oe iā’u.</div><div class="francais">7 Et lorsque je me suis rendu dans ma chambre, ô Seigneur, et t’ai prié, tu m’as entendu.</div></div><div class="verse-container"><div class="tahitien">8 ’Oia ïa, tē aroha mai ra ’oe i tā ’oe ra mau tamari’i, ’ia ti’aoro atu rātou ia ’oe, ’ia fa’aro’ohia rātou e ’oe ’eiaha rā e te ta’ata nei, ’e ’ua fa’aro’o ïa ’oe ia rātou.</div><div class="francais">8 Oui, tu es miséricordieux envers tes enfants lorsqu’ils crient à toi pour être entendus de toi et non des hommes, et tu les entendras.</div></div><div class="verse-container"><div class="tahitien">9 ’Oia ïa, e te Atua, ’ua aroha mai ’oe iā’u, ’e ’ua fa’aro’o mai ho’i i tā’u mau ti’aorora’a i rotopū i tō ’oe ra mau ’āmuira’a.</div><div class="francais">9 Oui, ô Dieu, tu as été miséricordieux envers moi et as entendu mes supplications au milieu de tes assemblées.</div></div><div class="verse-container"><div class="tahitien">10 ’Oia ïa, ’ua fa’aro’o ato’a mai ’oe iā’u ’a hurihia atu ai au i rāpae ’e ’a ’ino’inohia ai ho’i au e tō’u ra mau ’enemi ; ’oia ïa, ’ua fa’aro’o mai ’oe i tā’u ra mau ti’aorora’a, ’e ’ua riri ho’i i tō’u ra mau ’enemi, ’e ’ua tāho’o ’oi’oi mai ’oe ia rātou i roto i tō ’oe ra riri nā roto i te ha’amoura’a.</div><div class="francais">10 Oui, et tu m’as aussi entendu lorsque j’ai été chassé et que j’ai été méprisé par mes ennemis ; oui, tu as entendu mes supplications et as été en colère contre mes ennemis, et tu les châtiés, dans ta colère, par une destruction rapide.</div></div><div class="verse-container"><div class="tahitien">11 ’E ’ua fa’aro’o mai ’oe iā’u nō tō’u ra mau ’ati ’e nō tō’u ra ’ā’au ha’avare ’ore, ’e nō tā ’oe Tamaiti i nā reira ai ’oe i te aroha mai iā’u ; nō reira e ti’aoro atu vau ia ’oe i roto i tō’u mau ’ati ato’a, ’e tei roto ho’i ia ’oe tō’u ra ’oa’oa ; ’e ’ua fa’afāriu ’ē atu ’oe i tā ’oe mau ha’avāra’a iā’u nei, nā roto i tā ’oe ra Tamaiti.</div><div class="francais">11 Et tu m’as entendu à cause de mes afflictions et de ma sincérité ; et c’est à cause de ton Fils que tu as été aussi miséricordieux envers moi ; c’est pourquoi je crierai vers toi dans toutes mes afflictions, car en toi est ma joie ; car tu as détourné tes jugements de moi à cause de ton Fils.</div></div><div class="verse-container"><div class="tahitien">12 ’E i teienei, ’ua parau atu ra Alama ia rātou : Tē ti’aturi ra ānei ’outou i taua mau pāpa’ira’a mo’a ra i pāpa’ihia e te feiā i tahito ra ?</div><div class="francais">12 Et alors, Alma leur dit : Croyez-vous à ces Écritures qui ont été écrites par ceux d’autrefois ?</div></div><div class="verse-container"><div class="tahitien">13 Inaha, mai te mea e nā reira ’outou, e ti’aturi ïa ’outou i tā Zenosa i parau mai ; inaha ho’i, tē nā ’ō ra ’oia : ’Ua fa’afāriu ’ē atu ’oe i tā ’oe mau ha’avāra’a nā roto i tā ’oe ra Tamaiti.</div><div class="francais">13 Voici, si oui, vous devez croire ce que Zénos dit, car voici, il dit : Tu as détourné tes jugements à cause de ton Fils.</div></div><div class="verse-container"><div class="tahitien">14 I teienei, inaha, e tō’u mau taea’e, e ui atu vau ē ’ua tai’o ānei ’outou i te mau pāpa’ira’a mo’a ? Mai te mea ē ’ua nā reira ’outou, nō te aha ïa ’aita ’outou i ti’aturi i te Tamaiti a te Atua ?</div><div class="francais">14 Or, voici, mes frères, je voudrais demander si vous avez lu les Écritures ? Si oui, comment pouvez-vous ne pas croire au Fils de Dieu ?</div></div><div class="verse-container"><div class="tahitien">15 ’Aore ho’i i pāpa’ihia ē, ’o Zenosa ana’e tei parau mai i teie mau mea ; ’āre’a rā ’ua parau ato’a mai ’o Zenoke i teie mau mea—</div><div class="francais">15 Car il n’est pas écrit que Zénos seul parlé de ces choses, mais Zénock aussi parlé de ces choses :</div></div><div class="verse-container"><div class="tahitien">16 Inaha ho’i, tē nā ’ō ra ’oia : ’Ua riri ’oe, e te Fatu, i teie nei feiā, nō te mea ’aita rātou i hina’aro ’ia ’ite i tō ’oe ra aroha, ’o tā ’oe i tu’u mai i ni’a ia rātou nā roto i tā ’oe ra Tamaiti.</div><div class="francais">16 Car voici, il dit : Tu es en colère, ô Seigneur, contre ce peuple, parce qu’il ne veut pas comprendre la miséricorde que tu lui as accordée à cause de ton Fils.</div></div><div class="verse-container"><div class="tahitien">17 ’E i teienei, e tō’u mau taea’e, ’ua ’ite ’outou ē, tē fa’a’ite pāpū mai nei te piti o te peropheta tahito nō ni’a i te Tamaiti a te Atua, ’e nō te mea ’aita te mau ta’ata i māramarama i tāna ra mau parau, ’ua pehi ihora rātou iāna i te ’ōfa’i ’e ’ua pohe roa.</div><div class="francais">17 Et maintenant, mes frères, vous voyez qu’un deuxième prophète d’autrefois témoigné du Fils de Dieu, et parce que le peuple ne voulait pas comprendre ses paroles, ils l’ont lapidé à mort.</div></div><div class="verse-container"><div class="tahitien">18 Inaha rā, e ’ere te reira ana’e ; e ’ere ’o rāua ana’e tei parau mai nō ni’a i te Tamaiti a te Atua.</div><div class="francais">18 Mais voici, ce n’est pas tout ; ceux-là ne sont pas les seuls qui aient parlé concernant le Fils de Dieu.</div></div><div class="verse-container"><div class="tahitien">19 Inaha, ’ua parau ato’a Mose nō ni’a iāna, ’oia ïa, ’E inaha, ’ua fa’ateiteihia te hō’ē taipe i roto i te mēdēbara, ’e ’o ’oia ’o tē hi’o atu i ni’a i te reira e ora ïa. ’E e rave rahi ho’i tei hi’o atu ’e ’ua ora.</div><div class="francais">19 Voici, Moïse parlé de lui ; oui, et voici, une figure fut élevée dans le désert, afin que quiconque la regarderait vécût. Et beaucoup regardèrent et vécurent.</div></div><div class="verse-container"><div class="tahitien">20 ’Āre’a rā e mea iti roa te ta’ata i ’ite i te aura’a nō taua mau mea ra, nō te ’eta’eta ïa o tō rātou ’ā’au. ’E e rave rahi ho’i tei ’ore i hi’o atu nō te ’eta’eta o tō rātou ’ā’au, nō reira ’ua pohe rātou. I teienei, te tumu ’aita rātou i hi’o atu, nō te mea ïa ’aita rātou i ti’aturi ē e fa’aora te reira ia rātou.</div><div class="francais">20 Mais peu comprirent la signification de ces choses-là, et cela à cause de l’endurcissement de leur cœur. Mais il en eut beaucoup qui étaient si endurcis qu’ils ne voulurent pas regarder, c’est pourquoi ils périrent. Or, la raison pour laquelle ils ne voulaient pas regarder, c’est parce qu’ils ne croyaient pas que cela les guérirait .</div></div><div class="verse-container"><div class="tahitien">21 E tō’u mau taea’e ē, ’āhiri e fa’aorahia ’outou nā roto i te hi’o-noa-ra’a ’ia fa’aorahia ’outou, e’ita ānei ïa ’outou e hi’o ’oi’oi atu, ’e ’aore rā e fa’a’eta’eta ānei ’outou i tō ’outou ’ā’au i roto i te ti’aturi ’ore ’e te fa’atau, ’e e’ita atu ra ’outou e nānā atu i tō ’outou mata, ’ia pohe atu ’outou na ?</div><div class="francais">21 Ô mes frères, si vous pouviez être guéris rien qu’en jetant les regards autour de vous afin d’être guéris, ne regarderiez-vous pas rapidement, ou préféreriez-vous vous endurcir le cœur dans l’incrédulité et être paresseux, de sorte que vous ne jetteriez pas les regards autour de vous, de sorte que vous péririez ?</div></div><div class="verse-container"><div class="tahitien">22 ’Ia nā reira ’outou, e tae mai te ’ati i ni’a ia ’outou ; ’ia ’ore rā ’outou ’ia nā reira, ’e ’ia nānā atu ’outou i tō ’outou mata, ’e ’ia ha’amata i te ti’aturi i te Tamaiti a te Atua ē, e haere mai ’oia nō te fa’aora i tōna ra mau ta’ata, ’e e ha’amāuiuihia ’oia ’e e pohe ho’i nō te ha’amatara i tā rātou mau hara ; ’e e ti’a fa’ahou mai ’oia mai te pohe mai, ’ia tupu te ti’afa’ahoura’a, ’e e ti’a atu te mau ta’ata ato’a i mua iāna, ’ia ha’avāhia i te mahana hope’a ’e te mahana ha’avāra’a, mai te au i tā rātou mau ’ohipa.</div><div class="francais">22 S’il en est ainsi, le malheur s’abattra sur vous ; mais s’il n’en est pas ainsi, alors jetez les regards autour de vous et commencez à croire au Fils de Dieu, à croire qu’il viendra racheter son peuple, et qu’il souffrira et mourra pour expier ses péchés, et qu’il se relèvera d’entre les morts, ce qui réalisera la résurrection, que tous les hommes se tiendront devant lui pour être jugés au dernier jour, jour du jugement, selon leurs œuvres .</div></div><div class="verse-container"><div class="tahitien">23 ’E i teienei, e tō’u mau taea’e, tē hina’aro nei au ’ia tanu ’outou i teie nei parau i roto i tō ’outou ’ā’au, ’e ’ia ha’amata a’era te reira i te ’oru, ’a ’atu’atu i te reira nā roto i tō ’outou fa’aro’o. ’E inaha, e riro te reira ’ei tumu rā’au, i te tupura’a i roto ia ’outou ē tae noa atu i te ora mure ’ore. ’E ’ia ha’amāmā mai te Atua i tā ’outou mau hōpoi’a, nā roto i te ’oa’oa i tāna ra Tamaiti. ’E e ti’a ia ’outou ’ia rave i teie mau mea ato’a mai te mea e hina’aro ’outou. ’Āmene.</div><div class="francais">23 Et maintenant, mes frères, je désire que vous plantiez cette parole dans votre cœur, et lorsqu’elle commencera à gonfler, alors nourrissez-la par votre foi. Et voici, elle deviendra un arbre, jaillissant en vous jusqu’à la vie éternelle. Et alors, que Dieu vous accorde que vos fardeaux soient légers par la joie de son Fils. Et même tout cela, vous pouvez le faire si vous voulez. Amen.</div></div>
    <div class="verse-container introduction"><div class="tahitien">’Ua fa’a’ite pāpū Amuleka ē tei roto te parau i te Mesia e tae atu ai i te ora—’Āhiri ē ’aita e tāra’ehara, e mou te mau ta’ata ato’a—Tē fa’a’ite nei te tā’āto’ara’a nō te ture a Mose i te huru nō te tusia a te Tamaiti a te Atua—’Ua fa’atumuhia te ’ōpuara’a mure ’ore nō te fa’aorara’a i ni’a i te fa’aro’o ’e te tātarahapa—’A pure nō ni’a i te mau ha’amaita’ira’a pae tino ’e pae vārua—Teie nei orara’a ’o te taime ïa nō te fa’aineine i te ta’ata ’ia fārerei i te Atua—’A rave māite i te ’ohipa nō tō ’outou fa’aorara’a ma te mata’u i mua i te Atua. Fātata 74H.M.</div><div class="francais">Amulek témoigne que la parole est dans le Christ pour le salut — Si une expiation n’est pas faite, toute l’humanité va périr — La loi de Moïse tout entière annonce le sacrifice du Fils de Dieu — Le plan éternel de la rédemption est basé sur la foi et le repentir — Priez pour les bénédictions temporelles et spirituelles — Cette vie est le moment où les hommes doivent se préparer à rencontrer Dieu — Travaillez à votre salut avec crainte devant Dieu. Vers 74 av. J.-C.</div></div>
    <p>
        <a href="chapter_9_32.html">Chapitre précédent</a> | 
        <a href="chapter_9_34.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
