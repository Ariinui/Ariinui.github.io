
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 34</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 34</h2>
    <div class="verse-container"><div class="tahitien">23 ’E i teienei, e tō’u mau taea’e, tē hina’aro nei au ’ia tanu ’outou i teie nei parau i roto i tō ’outou ’ā’au, ’e ’ia ha’amata a’era te reira i te ’oru, ’a ’atu’atu i te reira nā roto i tō ’outou fa’aro’o. ’E inaha, e riro te reira ’ei tumu rā’au, i te tupura’a i roto ia ’outou ē tae noa atu i te ora mure ’ore. ’E ’ia ha’amāmā mai te Atua i tā ’outou mau hōpoi’a, nā roto i te ’oa’oa i tāna ra Tamaiti. ’E e ti’a ia ’outou ’ia rave i teie mau mea ato’a mai te mea e hina’aro ’outou. ’Āmene.</div><div class="francais">23 Et maintenant, mes frères, je désire que vous plantiez cette parole dans votre cœur, et lorsqu’elle commencera à gonfler, alors nourrissez-la par votre foi. Et voici, elle deviendra un arbre, jaillissant en vous jusqu’à la vie éternelle. Et alors, que Dieu vous accorde que vos fardeaux soient légers par la joie de son Fils. Et même tout cela, vous pouvez le faire si vous voulez. Amen.</div></div>
    <div class="verse-container"><div class="tahitien">1 ’E i teienei, i muri a’era, ’ia oti a’era tā Alama paraura’a atu i teie nei mau parau ia rātou, ’ua pārahi ihora ’oia i raro i ni’a i te repo, ’e ’ua ti’a a’era Amuleka i ni’a ’e ’ua ha’amata ihora i te ha’api’i atu ia rātou, i te nā-’ō-ra’a atu ē :</div><div class="francais">1 Et alors, il arriva que lorsqu’il leur eut dit ces paroles, Alma s’assit sur le sol, et Amulek se leva et commença à les instruire, disant :</div></div><div class="verse-container"><div class="tahitien">2 E tō’u mau taea’e, ’ua mana’o vau ē, ’aita roa i ti’a ’ia ’ore ’outou ’ia ’ite i te mau mea i parauhia nō ni’a i te taera’a mai o te Mesia, ’o tei ha’api’ihia e mātou ē, ’o te Tamaiti a te Atua ; ’oia ïa, ’ua ’ite ho’i au ē, ’ua ha’api’i-rahi-hia teie nei mau mea ia ’outou na, hou tō ’outou tāivara’a ia mātou nei.</div><div class="francais">2 Mes frères, je pense qu’il est impossible que vous soyez ignorants des choses qui ont été dites concernant la venue du Christ, que nous enseignons être le Fils de Dieu ; oui, je sais que ces choses vous ont été enseignées abondamment avant votre dissidence par rapport à nous.</div></div><div class="verse-container"><div class="tahitien">3 E nō te mea ’ua hina’aro ’outou ’ia fa’a’ite atu tō’u nei taea’e here ia ’outou i te mea e au ia ’outou ’ia rave nō tō ’outou mau ’ati ; ’e nō reira ’ua parau ri’i atu ’oia ia ’outou nō te fa’aineine i tō ’outou ferurira’a, ’ua fa’aitoito atu ’oia ia ’outou nō ni’a i te fa’aro’o e te fa’a’oroma’i—’</div><div class="francais">3 Et puisque vous avez désiré de mon frère bien-aimé qu’il vous fasse connaître ce que vous devez faire, à cause de vos afflictions, et il vous parlé quelque peu pour vous préparer l’esprit ; oui, et il vous exhortés à la foi et à la patience —</div></div><div class="verse-container"><div class="tahitien">4 ’Oia ïa, ’ia rahi ho’i tō ’outou fa’aro’o ’e ’ia tanu ’outou i te parau i roto i tō ’outou ’ā’au, ’e ’ia tāmata ’outou i tō te reira maita’i.</div><div class="francais">4 oui, à avoir assez de foi pour planter la parole dans votre cœur, afin de tenter l’expérience de voir si elle est bonne.</div></div><div class="verse-container"><div class="tahitien">5 ’E ’ua ’ite mātou ē, te uira’a rahi i roto i tō ’outou ’ā’au na, teie ïa, tei roto ānei i te Tamaiti a te Atua taua parau ra, ’e ’aita ānei e Mesia e vai ra.</div><div class="francais">5 Et nous avons vu que la grande question que vous avez à l’esprit est de savoir si la parole est dans le Fils de Dieu, ou s’il n’y aura pas de Christ.</div></div><div class="verse-container"><div class="tahitien">6 ’E ’ua ’ite ato’a ’outou ē, ’ua fa’a’ite pāpū atu tō’u nei taea’e ia ’outou i te mau vāhi e rave rahi, ’e tei roto ïa te parau i te Mesia e tae atu i te fa’aorara’a.</div><div class="francais">6 Et vous avez vu aussi que mon frère vous prouvé, par beaucoup d’exemples, que la parole est dans le Christ pour le salut.</div></div><div class="verse-container"><div class="tahitien">7 ’Ua fa’ahiti atu tō’u nei taea’e i te mau parau a Zenosa, ’oia ho’i, e tae mai te fa’aorara’a nā roto i te Tamaiti a te Atua, ’e ’ua fa’ahiti ato’a atu ’oia i te mau parau a Zenoke ; ’e ’oia ato’a ’ua fa’ahiti atu ’oia i te mau parau a Mose nō te fa’a’ite pāpū ē, e parau mau teie nei mau mea.</div><div class="francais">7 Mon frère fait appel aux paroles de Zénos, selon lesquelles la rédemption vient par l’intermédiaire du Fils de Dieu, et aussi aux paroles de Zénock ; et il fait appel à Moïse, pour prouver que ces choses sont vraies.</div></div><div class="verse-container"><div class="tahitien">8 ’E i teienei, inaha, tē fa’a’ite pāpū atu nei au iho ia ’outou ē, e parau mau teie mau mea. Inaha, tē parau atu nei au ia ’outou ē, ’ua ’ite au ē, e tae mai te Mesia i rotopū i te mau tamari’i a te ta’ata nei, nō te rave i ni’a iāna iho i te mau hara a tōna ra mau ta’ata, ’e ’ia riro ’oia ’ei tāra’ehara nō tō te ao nei ; ’e nā te Fatu te Atua i parau mai i te reira.</div><div class="francais">8 Et maintenant, voici, je vais vous témoigner par moi-même que ces choses sont vraies. Voici, je vous dis que je sais que le Christ viendra parmi les enfants des hommes pour prendre sur lui les transgressions de son peuple, et qu’il expiera les péchés du monde, car le Seigneur Dieu l’a dit.</div></div><div class="verse-container"><div class="tahitien">9 ’E e mea ti’a roa ho’i ’ia fa’ati’ahia te hō’ē tāra’ehara ; e mai te au ho’i i te ’ōpuara’a rahi a te Atua mure ’ore ra, e mea ti’a roa ’ia fa’ati’ahia te hō’ē tāra’ehara, ’e mai te mea ē ’aita, e pohe ïa te mau ta’ata ato’a ; ’oia ïa, ’ua ’eta’eta te ta’ata ato’a ; ’oia ïa, ’ua hi’a te ta’ata ato’a ’e ’ua mo’e rātou, ’e ’ia pohe rātou e ti’a ai, maori rā nā roto i te tāra’ehara ’o tē mea ti’a roa ’ia fa’ati’ahia.</div><div class="francais">9 Car il est nécessaire qu’une expiation soit accomplie ; car, selon le grand plan du Dieu éternel, il faut qu’une expiation soit faite, sinon toute l’humanité va périr ; oui, tous sont endurcis ; oui, tous sont déchus et perdus, et, sans l’expiation qu’il est nécessaire de faire, ils périront.</div></div><div class="verse-container"><div class="tahitien">10 ’E e mea ti’a roa ho’i ’ia vai te hō’ē tusia rahi ’e te hope’a ; ’oia ïa, ’eiaha rā te tusia ta’ata, ’eiaha te ’ānimara, ’e ’eiaha te mau huru manu ato’a ; nō te mea e ’ore te reira e riro ’ei tusia ta’ata ; ’ia riro rā te reira ’ei tusia fāito ’ore ’e te mure ’ore e ti’a ai.</div><div class="francais">10 Car il est nécessaire qu’il ait un grand et dernier sacrifice ; oui, pas un sacrifice d’homme, ni d’animal, ni d’aucune sorte d’oiseau, car ce ne sera pas un sacrifice humain ; mais ce doit être un sacrifice infini et éternel.</div></div><div class="verse-container"><div class="tahitien">11 I teienei, ’aita roa e ti’a i te hō’ē ta’ata ’ia fa’atusia i tōna iho toto ’ia riro ’ei tāra’ehara nō te mau hara a te tahi ’ē atu ta’ata. I teienei, ’ia taparahi te ta’ata i te ta’ata, inaha, e tītau ānei tā tātou ture, ’o tei riro ’ei mea parauti’a, i te ora o tōna ra taea’e ? Tē parau atu nei au ia ’outou, ’Aita roa ïa.</div><div class="francais">11 Or, il n’y aucun homme qui puisse sacrifier son sang pour que cela expie les péchés d’un autre. Or, si un homme commet un meurtre, voici, notre loi, qui est juste, ôtera-t-elle la vie à son frère ? Je vous dis que non.</div></div><div class="verse-container"><div class="tahitien">12 Tē tītau nei rā te ture i te ora o taua ta’ata i taparahi i te ta’ata ; nō reira ’aita roa e ti’a i te hō’ē mea i iti iho i te tāra’ehara fāito ’ore ’ia fa’a’ore i te mau hara a tō te ao ato’a nei.</div><div class="francais">12 Mais la loi exige la vie de celui qui commis le meurtre ; c’est pourquoi il n’est rien moins qu’une expiation infinie qui suffise pour les péchés du monde.</div></div><div class="verse-container"><div class="tahitien">13 Nō reira, e mea ti’a roa ’ia vai te hō’ē tusia rahi ’e te hope’a ; ’e i reira e fa’aea ai, ’e ’aore rā e mea ti’a roa ’ia fa’aea te ha’amani’ira’a toto ; ’e i reira ho’i e fa’ati’ahia ai te ture a Mose ; ’oia ïa, e fa’ati’ahia ai te reira ē hope roa a’e ; ’e e ’ore roa te hō’ē iota ’e te hō’ē vāhi iti e mou.</div><div class="francais">13 C’est pourquoi, il est nécessaire qu’il ait un grand et dernier sacrifice, et alors il aura — ou il convient qu’il ait — une fin à l’effusion du sang ; alors la loi de Moïse sera accomplie ; oui, elle sera entièrement accomplie, chaque iota et chaque trait de lettre, et rien n’aura passé.</div></div><div class="verse-container"><div class="tahitien">14 ’E inaha, teie te aura’a tā’āto’a nō te ture ; ’e tē fa’a’ite ātea nei ho’i te tā’āto’ara’a nō te reira i taua tusia rahi ’e te hope’a ; ’e taua tusia rahi ’e te hope’a ra, ’o te Tamaiti ïa a te Atua, ’oia ïa, e mea fāito ’ore ’e te mure ’ore ho’i.</div><div class="francais">14 Et voici, c’est là toute la signification de la loi, tout jusqu’au moindre détail annonçant ce grand et dernier sacrifice ; et ce grand et dernier sacrifice, oui ce sacrifice infini et éternel, sera le Fils de Dieu.</div></div><div class="verse-container"><div class="tahitien">15 ’E nā reira ’oia i te fa’atae mai i te fa’aorara’a ia rātou ato’a ’o tē ti’aturi i tōna ra i’oa ; ’o teie ïa te tumu nō teie tusia hope’a, nō te fa’atupu i te aroha rahi, ’o tei mana i ni’a a’e i te parauti’a, ’e ’o tei fa’atae ato’a ho’i i te rāve’a i te ta’ata nei e ti’a ai ia rātou ’ia fāri’i i te fa’aro’o e tae atu ai i te tātarahapara’a.</div><div class="francais">15 Et ainsi il apportera le salut à tous ceux qui croiront en son nom ; ceci étant le but de ce dernier sacrifice : réaliser les entrailles de miséricorde, ce qui l’emporte sur la justice et fournit aux hommes le moyen d’avoir la foi qui produit le repentir.</div></div><div class="verse-container"><div class="tahitien">16 ’E nō reira, e ti’a ai i te aroha ’ia fa’atupu i te mau tītaura’a nō te parauti’a, ’e ’ia ha’a’ati i te ta’ata i te rima nō te hau, ’āre’a rā ’o ’oia ’o tē ’ore e fa’a’ohipa i te fa’aro’o e tae atu ai i te tātarahapara’a, e tu’uhia ïa ’oia i te ture tā’āto’a nō te mau tītaura’a nō te parauti’a ; nō reira ’o ’oia ana’e e fa’aro’o tōna i te tātarahapara’a ’o ’oia ïa te fāri’i i te ’ōpuara’a rahi ’e te mure ’ore nō te fa’aorara’a.</div><div class="francais">16 Et ainsi la miséricorde peut satisfaire aux exigences de la justice et les enserre dans les bras de la sécurité, tandis que celui qui n’exerce aucune foi qui produit le repentir est exposé à toute la loi des exigences de la justice ; c’est pourquoi, ce n’est que pour celui qui la foi qui produit le repentir qu’est réalisé le plan, grand et éternel, de la rédemption.</div></div><div class="verse-container"><div class="tahitien">17 Nō reira, ’ia fa’ati’a mai te Atua ia ’outou, e tō’u mau taea’e, ’ia ha’amata ’outou i te fa’a’ohipa i te fa’aro’o e tae atu ai i te tātarahapara’a, ’ia ha’amata ’outou i te ti’aoro atu i tōna ra i’oa mo’a, ’ia aroha mai ’oia ia ’outou.</div><div class="francais">17 C’est pourquoi, que Dieu vous accorde, mes frères, de commencer à exercer votre foi qui produit le repentir, afin de commencer à implorer son saint nom, afin qu’il soit miséricordieux envers vous ;</div></div><div class="verse-container"><div class="tahitien">18 ’Oia ïa, ’a ti’aoro atu ’outou iāna ’ia aroha mai ; e pūai rahi ho’i tōna nō te fa’aora mai.</div><div class="francais">18 oui, criez vers lui pour avoir la miséricorde, car il est puissant à sauver.</div></div><div class="verse-container"><div class="tahitien">19 ’Oia ïa, ’a fa’aha’eha’a ’outou ia ’outou iho, ’e ’a tāmau noa i te pure atu iāna.</div><div class="francais">19 Oui, humiliez-vous et persévérez dans la prière vers lui.</div></div><div class="verse-container"><div class="tahitien">20 ’A ti’aoro atu iāna ’a haere atu ai ’outou i roto i tā ’outou mau fa’a’apu ; ’oia ïa, i ni’a ato’a i tā ’outou mau nana.</div><div class="francais">20 Criez vers lui lorsque vous êtes dans vos champs, oui, pour tous vos troupeaux.</div></div><div class="verse-container"><div class="tahitien">21 ’A ti’aoro atu iāna i roto i tō ’outou mau fare, ’oia ïa, nō tō ’outou ’utuāfare tā’āto’a, i te po’ipo’i, i te avatea, ’e i te ahiahi ato’a ho’i.</div><div class="francais">21 Criez vers lui dans vos maisons, oui, pour toute votre maison, le matin, à midi et le soir.</div></div><div class="verse-container"><div class="tahitien">22 ’Oia ïa, ’a ti’aoro atu iāna ’ia pāruruhia ’outou i te mana o tō ’outou mau ’enemi.</div><div class="francais">22 Oui, criez vers lui contre la puissance de vos ennemis.</div></div><div class="verse-container"><div class="tahitien">23 ’Oia ïa, ’a ti’aoro atu iāna ’ia pāruruhia ’outou i te diabolo, ’oia ho’i i te ’enemi o te parauti’a ato’a ra.</div><div class="francais">23 Oui, criez vers lui contre le diable, qui est l’ennemi de toute justice .</div></div><div class="verse-container"><div class="tahitien">24 ’A ti’aoro atu iāna nō ni’a i tā ’outou mau fa’a’apu mā’a, ’ia manuia ’outou i te reira.</div><div class="francais">24 Criez vers lui pour les cultures de vos champs, afin que vous en retiriez la prospérité.</div></div><div class="verse-container"><div class="tahitien">25 ’A ti’aoro atu nō ni’a i tā ’outou mau nana i roto i tā ’outou mau ’āua, ’ia rahi rātou ra.</div><div class="francais">25 Criez vers lui pour les troupeaux de vos champs, afin qu’ils s’accroissent.</div></div><div class="verse-container"><div class="tahitien">26 E ’ere rā i te reira ana’e ; e mea ti’a ia ’outou ’ia nīni’i atu i tō ’outou vārua i roto i tō ’outou mau piha, ’e i roto i tō ’outou mau vāhi mo’emo’e, ’e i roto i tō ’outou mēdēbara.</div><div class="francais">26 Mais ce n’est pas tout ; vous devez déverser votre âme dans vos chambres, et dans vos lieux secrets, et dans votre désert.</div></div><div class="verse-container"><div class="tahitien">27 ’Oia ïa, ’ia ’ore ’outou ’ia ti’aoro atu i te Fatu, ’ia ’ī ïa tō ’outou ’ā’au i te pure tu’utu’u ’ore iāna ’ia maita’i ’outou, ’e ’ia maita’i ato’a rātou tei pīha’i iho ia ’outou.</div><div class="francais">27 Oui, et lorsque vous ne criez pas au Seigneur, que votre cœur soit rempli, continuellement tourné vers lui dans la prière pour votre bien-être, et aussi pour le bien-être de ceux qui sont autour de vous.</div></div><div class="verse-container"><div class="tahitien">28 ’E i teienei, inaha, e tō’u mau taea’e here, tē parau atu nei au ia ’outou, ’eiaha ’outou e mana’o ē, ’ua nava’i te reira ; nō te mea i muri iho i tō ’outou ravera’a i teie nei mau mea ato’a, ’e ’ia fa’aru’e ’outou i te feiā veve, ’e tei taha’a noa, ’e ’ia ’ore ’outou ’ia utuutu i te feiā ma’i, ’e tei ro’ohia i te ’ati, ’e ’ia ’ore ’outou ’ia ’ōpere i tā ’outou tao’a, mai te mea ē tē vai ra tā ’outou, i te feiā veve—tē parau atu nei au ia ’outou, mai te mea ē ’aita ’outou e rave i taua mau mea nei, inaha, ’ua riro tā ’outou pure ’ei mea ma’ama’a ’e te faufa’a ’ore, ’e ’ua riro ’outou ’ei feiā ha’avare ’o tei huna i te fa’aro’o.</div><div class="francais">28 Et maintenant voici, mes frères bien-aimés, je vous le dis, ne pensez pas que ce soit là tout ; car lorsque vous avez fait toutes ces choses, si vous renvoyez les nécessiteux et les nus, et ne visitez pas les malades et les affligés, et ne donnez pas de vos biens, si vous en avez, à ceux qui sont dans le besoin — je vous le dis, si vous ne faites rien de cela, voici, votre prière est vaine et ne vous sert de rien, et vous êtes comme des hypocrites qui renient la foi.</div></div><div class="verse-container"><div class="tahitien">29 Nō reira, ’ia ’ore ’outou ’ia fa’atupu i te aroha ma te hōro’a ato’a, ’ua riro ïa ’outou mai te ota ’o tē fa’aru’ehia e te mau ta’ata tāmā moni, (e mea faufa’a ’ore ho’i te reira) ’e e tāta’ahihia e te ’āvae ta’ata.</div><div class="francais">29 C’est pourquoi, si vous ne vous souvenez pas d’être charitables, vous êtes comme du rebut que les raffineurs rejettent (parce qu’il n’a pas de valeur) et qui est foulé aux pieds des hommes.</div></div><div class="verse-container"><div class="tahitien">30 ’E i teienei, e tō’u mau taea’e, i muri iho i tō ’outou fāri’ira’a i te mau fa’a’itera’a pāpū e rave rahi, nō te mea ’ua fa’a’ite pāpū mai te mau pāpa’ira’a mo’a i teie nei mau mea, ’ua hina’aro vau ’ia haere mai ’outou ’e ’ia fa’atupu i te ’ohipa e au i te tātarahapa.</div><div class="francais">30 Et maintenant, mes frères, je voudrais qu’après avoir reçu tant de témoignages, voyant que les saintes Écritures témoignent de ces choses, vous vous avanciez et produisiez du fruit digne du repentir.</div></div><div class="verse-container"><div class="tahitien">31 ’Oia ïa, ’ua hina’aro vau ’ia haere mai ’outou, ’e ’ia ’ore ’outou ’ia fa’a’eta’eta ā i tō ’outou ’ā’au ; inaha ho’i, ’o te taime teie ’e te mahana ho’i nō tō ’outou fa’aorara’a ; ’e nō reira, ’ia tātarahapa ’outou ’e ’ia ’ore ho’i ’ia fa’a’eta’eta i tō ’outou ’ā’au, e fa’atae-vave-hia mai te ’ōpuara’a rahi nō te fa’aorara’a ia ’outou na.</div><div class="francais">31 Oui, je voudrais que vous vous avanciez et ne vous endurcissiez plus le cœur, car voici, c’est maintenant le moment et le jour de votre salut ; et c’est pourquoi, si vous vous repentez et ne vous endurcissez pas le cœur, c’est immédiatement que le grand plan de rédemption se réalisera pour vous.</div></div><div class="verse-container"><div class="tahitien">32 Inaha ho’i, ’o teie nei orara’a te taime ’ia fa’aineine te ta’ata nō te fārerei atu i te Atua ; ’oia ïa, inaha, ’o te mahana nō teie nei orara’a ’o te mahana ïa ’ia rave te ta’ata i tā rātou mau ’ohipa.</div><div class="francais">32 Car voici, cette vie est le moment où les hommes doivent se préparer à rencontrer Dieu ; oui, voici, le jour de cette vie est le jour où les hommes doivent accomplir leurs œuvres.</div></div><div class="verse-container"><div class="tahitien">33 ’E i teienei, mai tā’u i parau atu ia ’outou i te mātāmua, nō te mea ’ua tae mai te mau fa’a’itera’a pāpū e rave rahi ia ’outou, nō reira, tē a’o atu nei au ia ’outou, ’eiaha roa ’outou e fa’atāere i te mahana nō tā ’outou tātarahapara’a ē tae roa i te hope’a ; nō te mea i muri iho i teie nei mahana nō te orara’a, ’o tei hōro’ahia mai ia tātou nō te fa’aineine nō te tau mure ’ore ra, inaha, ’ia ’ore tātou ’ia fa’a’ohipa māite i tō tātou taime a ora ai tātou i te ao nei, i reira e tae mai ai te pō nō te pōiri rahi e ’aore roa te hō’ē ’ohipa e ti’a ’ia ravehia.</div><div class="francais">33 Et maintenant, comme je vous l’ai dit précédemment, puisque vous avez eu tant de témoignages, je vous supplie donc de ne pas différer le jour de votre repentir jusqu’à la fin ; car après ce jour de vie, qui nous est donné pour nous préparer pour l’éternité, voici, si nous ne faisons pas meilleur usage de notre temps pendant que nous sommes dans cette vie, alors vient la nuit de ténèbres où aucun travail ne peut être accompli.</div></div><div class="verse-container"><div class="tahitien">34 E ’ore ho’i e ti’a ia ’outou ’ia parau, ’a arata’ihia ai ’outou i taua tau ’ati ri’ari’a ra, ’e e tātarahapa vau, ’e e ho’i atu vau i tō’u Atua. ’Aita roa ïa, ’aita roa e ti’a ia ’outou ’ia parau i te reira ; nō te mea taua vārua ra ’o tei pārahi i roto i tō ’outou tino i te mahana ’a fa’aru’e mai ’outou i teie nei orara’a, e mana ato’a ïa tō taua vārua ra ’ia pārahi i roto i tō ’outou tino i taua ao mure ’ore.</div><div class="francais">34 Vous ne pouvez pas dire, lorsque vous êtes amenés à cette crise affreuse : Je vais me repentir, je vais retourner à mon Dieu. Non, vous ne pouvez pas le dire ; car ce même esprit qui possède votre corps au moment où vous quittez cette vie, ce même esprit aura le pouvoir de posséder votre corps dans le monde éternel.</div></div><div class="verse-container"><div class="tahitien">35 Inaha ho’i, mai te mea ē ’ua fa’atāere ’outou i te mahana nō tō ’outou tātarahapara’a ē tae noa atu i te pohera’a, inaha, tei raro a’e ïa ’outou i te mana o te vārua o te diabolo, ’e e tā’ati ’oia ia ’outou nōna iho ; nō reira ’ua fa’aātea ’ē atu te Vārua o te Fatu ia ’outou, ’e ’aita atu ra tōna e vāhi i roto ia ’outou, ’e tei te diabolo ra ho’i te tā’āto’ara’a nō te mana i ni’a ia ’outou ; ’e ’o te huru hope’a teie o te feiā parauti’a ’ore.</div><div class="francais">35 Car voici, si vous avez différé le jour de votre repentir jusqu’à la mort, voici, vous vous êtes assujettis à l’esprit du diable, et il vous scelle comme siens ; c’est pourquoi, l’Esprit du Seigneur s’est retiré de vous et n’a pas de place en vous, et le diable tout pouvoir sur vous ; et c’est là l’état final des méchants.</div></div><div class="verse-container"><div class="tahitien">36 ’E ’ua ’ite au i te reira, nō te mea ’ua parau mai te Fatu ē, e ’ore roa ’oia e pārahi i roto i te mau hiero vi’ivi’i, ’āre’a rā e pārahi ’oia i roto i te ’ā’au o te feiā parauti’a ; ’oia ïa, ’ua parau ato’a mai ’oia ē, e pārahi te feiā parauti’a i roto i tōna ra bāsileia, ’e ’aita rātou e haere fa’ahou i rāpae ē a muri noa atu ; e fa’ateateahia rā tō rātou mau ’ahu nā roto i te toto o te ’Ārenio.</div><div class="francais">36 Et cela je le sais, parce que le Seigneur dit qu’il ne demeure pas dans des temples qui ne sont pas saints, mais c’est dans le cœur des justes qu’il demeure ; oui, et il dit aussi que les justes s’assiéront dans son royaume, pour ne plus en sortir ; mais leurs vêtements seront blanchis par le sang de l’Agneau.</div></div><div class="verse-container"><div class="tahitien">37 ’E i teienei, e tō’u mau taea’e here, ’ua hina’aro vau ’ia ha’amana’o ’outou i teie nei mau mea, ’e ’ia rave ’outou i te ’ohipa nō tō ’outou fa’aorara’a ma te mata’u i mua i te Atua, e ’eiaha roa ’outou e huna fa’ahou i te taera’a mai o te Mesia.</div><div class="francais">37 Et maintenant, mes frères bien-aimés, je désire que vous vous souveniez de ces choses, et que vous travailliez à votre salut avec crainte devant Dieu, et que vous ne niiez plus la venue du Christ ;</div></div><div class="verse-container"><div class="tahitien">38 ’Eiaha ho’i e pāto’i fa’ahou i te Vārua Maita’i, ’ia fāri’i rā ’outou iāna, ’e ’ia rave i te i’oa o te Mesia i ni’a ia ’outou iho ; ’e ’ia fa’aha’eha’a ’outou ia ’outou iho i raro i te repo, ’e ’ia ha’amori i te Atua ma te vārua ’e te parau mau i te mau vāhi ato’a e pārahihia e ’outou ; ’e ’ia pārahi ’outou ma te ha’amaita’i iāna i te mau mahana ato’a ra, nō te aroha ’e te mau ha’amaita’ira’a e rave rahi tāna i nīni’i mai i ni’a ia ’outou na.</div><div class="francais">38 que vous ne combattiez plus le Saint-Esprit, mais que vous le receviez et preniez sur vous le nom du Christ ; que vous vous humiliiez jusqu’à la poussière, et adoriez Dieu, en quelque lieu que vous vous trouviez, en esprit et en vérité ; et que vous viviez quotidiennement dans les actions de grâces pour les miséricordes et les nombreuses bénédictions qu’il vous accorde.</div></div><div class="verse-container"><div class="tahitien">39 ’Oia ïa, tē fa’aitoito atu nei ho’i au ia ’outou, e tō’u mau taea’e, ’ia ara ’outou ma te pure tu’utu’u ’ore, ’ia ’ore ’outou ’ia arata’i-’ē-hia e te mau fa’ahemara’a a te diabolo, ’ia ’ore ’oia ’ia ha’avī ia ’outou, ’ia ’ore ’outou ’ia riro ’ei mau tāvini nōna i te mahana hope’a ra ; inaha ho’i, ’aita roa e utu’a maita’i tāna e hōro’a mai nā ’outou.</div><div class="francais">39 Oui, et je vous exhorte aussi, mes frères, à veiller à prier continuellement, afin de ne pas être égarés par les tentations du diable, afin qu’il n’ait pas le dessus sur vous, afin de ne pas devenir ses sujets au dernier jour ; car voici, il ne vous donne rien de bon en récompense.</div></div><div class="verse-container"><div class="tahitien">40 ’E i teienei, e tō’u mau taea’e here, tē fa’aitoito atu nei au ia ’outou ’ia fa’a’oroma’i, ’e ’ia fa’a’oroma’i ’outou i te mau huru ’ati ato’a ; ’e ’eiaha ’outou e fa’a’ino ia rātou ’o tei ti’avaru atu ia ’outou i rāpae nō tō ’outou veve rahi, ’o te riro ho’i ’outou ’ei feiā hara mai ia rātou ato’a ra.</div><div class="francais">40 Et maintenant, mes frères bien-aimés, je voudrais vous exhorter à avoir de la patience et à supporter les afflictions de toutes sortes, à ne pas injurier ceux qui vous chassent à cause de votre extrême pauvreté, de peur que vous ne deveniez pécheurs comme eux,</div></div><div class="verse-container"><div class="tahitien">41 ’Ia fa’a’oroma’i rā ’outou, ’e ’ia fa’a’oroma’i i teie nei mau ’ati, ma te ti’aturi pāpū ē tē vai ra te mahana e rave-’ē-hia atu tō ’outou mau ’ati ato’a.</div><div class="francais">41 mais à avoir de la patience et à supporter ces afflictions dans la ferme espérance que vous vous reposerez un jour de toutes vos afflictions.</div></div>
    <div class="verse-container introduction"><div class="tahitien">Nā roto i te porora’ahia te parau i ha’amou i te ’ohipa ha’avare a te mau ’āti Zorama—’Ua ti’avaru rātou i te feiā fa’afāriuhia, ’o tei ’āmui atu i te mau ta’ata o Amona i Ieresona—’Ua ’oto Alama nō te mau ’ohipa ’ī’ino a te mau ta’ata. Fātata 74H.M.</div><div class="francais">La prédication de la parole détruit les artifices des Zoramites — Ils expulsent les convertis, qui se joignent alors au peuple d’Ammon à Jershon — Alma est attristé de la méchanceté du peuple. Vers 74 av. J.-C.</div></div>
    <p>
        <a href="chapter_9_33.html">Chapitre précédent</a> | 
        <a href="chapter_9_35.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
