
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 5</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 5</h2>
    <div class="verse-container"><div class="tahitien">1 ’E i muri a’era, ’ia tae atu ra mātou i raro i roto i te mēdēbara i tō mātou ra metua tāne, inaha, ’ua ’ī roa ihora ’oia i te ’oa’oa, ’e ’ua ’oa’oa roa ato’a ho’i tō’u metua vahine ra ’o Saria, i ’oto na ho’i ’oia nō mātou.</div><div class="francais">1 Et il arriva qu’après que nous fûmes descendus dans le désert vers notre père, voici, il fut rempli de joie, et ma mère, Sariah, se réjouit extrêmement aussi, car elle s’était vraiment lamentée à cause de nous.</div></div><div class="verse-container"><div class="tahitien">2 I mana’o na ho’i ’oia ē ’ua pohe mātou i roto i te mēdēbara ; ’e ’ua amuamu ato’a atu ho’i ’oia i tō’u metua tāne, i te paraura’a atu iāna ē, e ta’ata ’ite ’ōrama ’oia ; i te nā-’ō-ra’a ē : Inaha, ’ua arata’i mai ’oe ia mātou mai te fenua o tō tātou ’āi’a ra, ’e ’ua pohe tā’u mau tamari’i tamāroa, ’e e pohe ho’i tātou i te mēdēbara nei.</div><div class="francais">2 Car elle pensait que nous avions péri dans le désert, et elle avait aussi fait des reproches à mon père, lui disant qu’il était un visionnaire, disant : Voici, tu nous as conduits hors du pays de notre héritage, et mes fils ne sont plus, et nous périssons dans le désert.</div></div><div class="verse-container"><div class="tahitien">3 ’E i nā reira ho’i tō’u metua vahine i te amuamu atu i tō’u ra metua tāne.</div><div class="francais">3 Et c’est dans ce genre de langage que ma mère s’était plainte de mon père.</div></div><div class="verse-container"><div class="tahitien">4 ’E i muri a’era, ’ua parau atu ra tō’u metua tāne iāna, i te nā-’ō-ra’a ē : ’Ua ’ite ho’i au ē, e ta’ata ’ite ’ōrama vau ; ’āhiri ’aita vau i ’ite na i te mau mea a te Atua nā roto i te ’ōrama ra, ’aita ïa vau e ’ite i te maita’i o te Atua, ’āre’a rā ’ua pārahi ïa vau i Ierusalema, ’e ’ua pohe ïa vau ’e tō’u ra mau taea’e ato’a.</div><div class="francais">4 Et il était arrivé que mon père lui avait parlé, disant : Je sais que je suis un visionnaire : car si je n’avais pas vu les choses de Dieu dans une vision, je n’aurais pas connu la bonté de Dieu, mais serais demeuré à Jérusalem et aurais péri avec mes frères.</div></div><div class="verse-container"><div class="tahitien">5 Inaha rā, ’ua roa’a iā’u te hō’ē fenua i fafauhia ra, ’e tē ’oa’oa nei au i te reira ; ’oia ïa, ’e ’ua ’ite ho’i au ē, e fa’aora te Fatu i tā’u mau tamari’i tamāroa i te rima o Labana ra, ’e e arata’i fa’ahou mai ’oia ia rātou i raro ia taua i te mēdēbara nei.</div><div class="francais">5 Mais voici, j’ai obtenu une terre de promission, et pour cela je me réjouis ; oui, et je sais que le Seigneur délivrera mes fils des mains de Laban et les fera redescendre vers nous dans le désert.</div></div><div class="verse-container"><div class="tahitien">6 ’E i nā reira ho’i tō’u metua tāne ra ’o Lehi i te tāmāhanahana atu i tō’u ra metua vahine ia Saria, nō ni’a ia mātou, ’a haere ai mātou nā te mēdēbara i ni’a, i te fenua nō Ierusalema, ’ia roa’a mai te pāpa’a parau nō te mau ’āti Iuda.</div><div class="francais">6 Et c’est dans ce genre de langage que mon père, Léhi, consola ma mère, Sariah, à notre sujet, tandis que nous voyagions dans le désert pour monter vers le pays de Jérusalem pour obtenir les annales des Juifs.</div></div><div class="verse-container"><div class="tahitien">7 ’E i tō mātou ho’ira’a atu i te ti’ahapa o tō’u ra metua tāne, inaha ’ua ’ī ihora rāua i te ’oa’oa, ’e ’ua tāmāhanahanahia tō’u metua vahine.</div><div class="francais">7 Et lorsque nous fûmes retournés à la tente de mon père, voici, leur joie fut pleine et ma mère fut consolée.</div></div><div class="verse-container"><div class="tahitien">8 ’E ’ua parau ihora ’oia, nā ’ō ihora : I teienei, ’ua ’ite pāpū vau ē, ’ua fa’aue mai te Fatu i tā’u tāne ’ia haere ’ē atu i roto i te mēdēbara ; ’oia ïa, ’e ’ua ’ite pāpū ato’a ho’i au ē, ’ua pāruru mai te Fatu i tā’u mau tamari’i tamāroa, ’e ’ua fa’aora ho’i ia rātou i te rima o Labana ra, ’e ’ua hōro’a mai ho’i i te mana ia rātou, ’ia ti’a ia rātou ’ia rave i te mea tā te Fatu i fa’aue mai ia rātou ra. ’E i nā reira ho’i ’oia i te paraura’a.</div><div class="francais">8 Et elle parla, disant : Maintenant je sais avec certitude que le Seigneur commandé à mon mari de fuir dans le désert ; oui, et je sais aussi avec certitude que le Seigneur protégé mes fils, et les délivrés des mains de Laban, et leur donné du pouvoir pour leur permettre d’accomplir ce que le Seigneur leur commandé. Et c’est dans ce genre de langage qu’elle parla.</div></div><div class="verse-container"><div class="tahitien">9 ’E i muri a’era, ’ua ’oa’oa roa rāua, ’e ’ua pūpū atu ra ho’i rāua i te tusia ’e te mau tusia tāauahi i te Fatu ra ; ’e ’ua ha’amāuruuru atu ra ho’i rāua i te Atua nō ’Īserā’ela.</div><div class="francais">9 Et il arriva qu’ils se réjouirent extrêmement et offrirent des sacrifices et des holocaustes au Seigneur ; et ils rendirent grâces au Dieu d’Israël.</div></div><div class="verse-container"><div class="tahitien">10 ’E i muri iho i tō rāua ha’amāuruurura’a i te Atua nō ’Īserā’ela, ’ua rave ihora tō’u metua tāne ra, ’o Lehi, i te mau pāpa’a parau i ’ō’otihia i ni’a i te mau ’api veo ra, ’e ’ua tai’o māite ihora ’oia mai te ha’amatara’a mai.</div><div class="francais">10 Et lorsqu’ils eurent rendu grâces au Dieu d’Israël, mon père, Léhi, prit les annales qui étaient gravées sur les plaques d’airain, et il les sonda depuis le commencement.</div></div><div class="verse-container"><div class="tahitien">11 ’E ’ua ’ite a’era ’oia ē, tei roto i te reira te mau buka e pae a Mose, ’o tei fa’a’ite mai i te ’ā’amu nō te hāmanira’ahia o te ao nei, ’e ’oia ato’a o Adamu ’e Eva, tō tātou nā metua mātāmua.</div><div class="francais">11 Et il vit qu’elles contenaient les cinq livres de Moïse, qui faisaient le récit de la création du monde, et aussi d’Adam et Ève, qui furent nos premiers parents,</div></div><div class="verse-container"><div class="tahitien">12 ’E ’oia ato’a te pāpa’a parau nō te mau ’āti Iuda mai te mātāmua mai ā, ē tae roa mai i te ha’amatara’a nō te fa’aterera’a a Zedekia, te ari’i nō Iuda.</div><div class="francais">12 et aussi les annales des Juifs, depuis le commencement jusqu’au début du règne de Sédécias, roi de Juda,</div></div><div class="verse-container"><div class="tahitien">13 ’E ’oia ato’a te mau tohura’a a te mau peropheta mo’a, mai te mātāmua mai ā, ē tae roa mai i te ha’amatara’a nō te fa’aterera’a a Zedekia ; ’e ’oia ato’a e rave rahi mau tohura’a ’o tei parauhia e te vaha o Ieremia.</div><div class="francais">13 et aussi les prophéties des saints prophètes, depuis le commencement jusqu’au début du règne de Sédécias, et aussi beaucoup de prophéties qui ont été dites par la bouche de Jérémie .</div></div><div class="verse-container"><div class="tahitien">14 ’E i muri a’era, ’ua ’ite ato’a atu ra tō’u metua tāne o Lehi ē, tei ni’a iho i te mau ’api veo te tuatāpapara’a tupuna o tōna ra mau metua ; nō reira ’ua ’ite ’oia ē, e hua’ai ’oia nō Iosepha ; ’oia ho’i, ’o Iosepha te tamaiti a Iakoba, ’o tei ho’ohia i ’Aiphiti ra, ’e ’o tei fa’aorahia e te rima o te Fatu, ’ia ti’a iāna ’ia fa’aora i tōna ra metua tāne ia Iakoba, ’e tōna ’utuāfare pā’āto’a i te pohe o’e ra.</div><div class="francais">14 Et il arriva que mon père, Léhi, trouva aussi sur les plaques d’airain la généalogie de ses pères ; c’est pourquoi, il sut qu’il était descendant de Joseph, oui, de ce Joseph qui était le fils de Jacob, qui fut vendu en Égypte, et qui fut préservé par la main du Seigneur, afin d’empêcher que son père, Jacob, et toute sa maison ne périssent de famine.</div></div><div class="verse-container"><div class="tahitien">15 ’E ’ua arata’i-ato’a-hia rātou i rāpae i te tītīra’a ’e i rāpae i te fenua nō ’Aiphiti, e taua iho Atua ra ’o tei fa’aora ia rātou.</div><div class="francais">15 Et ils furent aussi conduits hors de captivité et du pays d’Égypte par ce même Dieu qui les avait préservés.</div></div><div class="verse-container"><div class="tahitien">16 E mea nā reira i ’itehia mai ai i tō’u metua tāne, ia Lehi, te tuatāpapara’a tupuna o tōna ra mau metua. E hua’ai ato’a Labana nō Iosepha, nō reira ho’i ’oia ’e tōna mau metua i tāpe’a ai i taua mau pāpa’a parau ra.</div><div class="francais">16 Et c’est ainsi que mon père, Léhi, découvrit la généalogie de ses pères. Et Laban était aussi descendant de Joseph ; c’est pourquoi lui et ses pères avaient tenu les annales.</div></div><div class="verse-container"><div class="tahitien">17 ’E i teienei, i te ’itera’a tō’u metua tāne i teie mau mea ato’a, ’ua ’ī ihora ’oia i te Vārua, ’e ’ua ha’amata ihora i te tohu nō ni’a i tōna hua’ai, i te nā-’ō-ra’a ē—</div><div class="francais">17 Et alors, lorsque mon père vit toutes ces choses, il fut rempli de l’Esprit et commença à prophétiser concernant sa postérité :</div></div><div class="verse-container"><div class="tahitien">18 E tae ho’i teie mau ’api veo i tō te mau nūna’a ato’a, ’e te mau ’ōpū ato’a, ’e te mau reo ato’a, ’e te mau ta’ata ato’a nō tōna ra hua’ai.</div><div class="francais">18 que ces plaques d’airain iraient à toutes les nations, tribus, langues et peuples qui étaient de sa postérité.</div></div><div class="verse-container"><div class="tahitien">19 Nō reira, ’ua parau ’oia ē, e ’ore roa teie mau ’api veo e mou ; ’e e ’ore ho’i e mohimohi nō te maoro o te vaira’a. ’E ’ua tohu ’oia e rave rahi atu ā mau mea nō ni’a i tōna hua’ai.</div><div class="francais">19 C’est pourquoi, dit-il, ces plaques d’airain ne périraient jamais ; et elles ne seraient plus jamais ternies par le temps. Et il prophétisa beaucoup de choses concernant sa postérité.</div></div><div class="verse-container"><div class="tahitien">20 ’E i muri a’era, ’ua ha’apa’o vau e tō’u metua tāne i te mau fa’auera’a tā te Fatu i fa’aue mai ia māua ē tae roa mai i taua taime ra.</div><div class="francais">20 Et il arriva que jusqu’alors, mon père et moi avions gardé les commandements que le Seigneur nous avait donnés.</div></div><div class="verse-container"><div class="tahitien">21 ’E ’ua roa’a mai ia mātou te mau pāpa’a parau tā te Fatu i fa’aue mai ia mātou ; ’e ’ua tai’o ihora mātou i te reira ’e ’ua ’ite ho’i mātou ē, e mea hina’aro-rahi-hia te reira ; ’oia ïa, e mea faufa’a rahi ho’i te reira ia mātou, ’e nō reira ho’i i ti’a ai ia mātou ’ia fa’aherehere i te mau fa’auera’a a te Fatu nō tā mātou mau tamari’i.</div><div class="francais">21 Et nous avions obtenu les annales comme le Seigneur nous l’avait commandé et les avions sondées et avions découvert qu’elles étaient désirables, oui, d’une grande valeur pour nous, étant donné que nous pouvions préserver les commandements du Seigneur pour nos enfants.</div></div><div class="verse-container"><div class="tahitien">22 Nō reira, ’ia au i tō te Fatu ra pa’ari, e mea ti’a roa ia mātou ’ia hōpoi atu i te reira nā muri ia mātou, ’a tere ai mātou nā roto i te mēdēbara e tae atu ai i te fenua i fafauhia ra.</div><div class="francais">22 C’est pourquoi, le Seigneur jugé sage que nous les emportions, tandis que nous voyagions dans le désert vers la terre de promission.</div></div>
    <div class="verse-container introduction"><div class="tahitien">’Ua pāpa’i Nephi i te mau mea nō ’ō mai i te Atua—Te ’ōpuara’a a Nephi nō te tītau i te mau ta’ata ’ia haere mai i te Atua o Aberahama ’e ’ia fa’aorahia rātou. Fātata 600–592H.M.</div><div class="francais">Néphi écrit les choses de Dieu — Le but de Néphi est de persuader les hommes de venir au Dieu d’Abraham et d’être sauvés. Vers 600–592 av. J.-C.</div></div>
    <p>
        <a href="chapter_1_4.html">Chapitre précédent</a> | 
        <a href="chapter_1_6.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
