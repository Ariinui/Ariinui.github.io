
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hel Chapitre 5</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Hel</h1>
            <h2>Hel Chapitre 5</h2>
            <div class="verse-container"><div class="tahitien">1 ’E i muri a’era, i taua iho matahiti ra, inaha, ’ua hōro’a atu ra Nephi i te pārahira’a ha’avāra’a i te hō’ē ta’ata, ’o Kezorama tōna i’oa.</div><div class="francais">1 Et il arriva que cette même année, voici, Néphi remit le siège du jugement à un homme dont le nom était Cézoram.</div></div><div class="verse-container"><div class="tahitien">2 ’Ua fa’ati’ahia ho’i tā rātou mau ture ’e tō rātou mau hau fenua nā roto i te reo o te mau ta’ata ; ’e ’o rātou tei mā’iti i te ’ino, ’ua hau ïa i te rahi i tei mā’iti i te maita’i ; nō reira ’ua ineine rātou nō te ha’amoura’a, nō te mea ’ua ha’avi’ivi’ihia te mau ture.</div><div class="francais">2 Car, comme leurs lois et leurs gouvernements étaient établis par la voix du peuple, et que ceux qui choisissaient le mal étaient plus nombreux que ceux qui choisissaient le bien, ils devenaient mûrs pour la destruction, car ils avaient corrompu les lois.</div></div><div class="verse-container"><div class="tahitien">3 ’Oia ïa, e ’ere i te reira ana’e ra ; e feiā ’ā’au ’eta’eta ho’i rātou, ’e nō reira ho’i ’aita rātou e ti’a ’ia fa’aterehia e te ture ’e te parauti’a, maori rā ’ia ha’amouhia rātou.</div><div class="francais">3 Oui, et ce n’était pas tout ; ils étaient un peuple au cou roide, de sorte qu’ils ne pouvaient être gouvernés ni par la loi ni par la justice, si ce n’est pour leur destruction.</div></div><div class="verse-container"><div class="tahitien">4 ’E i muri a’era, ’ua fiu Nephi i tā rātou mau ’ohipa ’ī’ino ; ’e ’ua ha’apae atu ra ’oia i te pārahira’a ha’avāra’a, ’e ’ua ’ōpua ’oia i te a’o atu i te parau a te Atua ē hope roa a’e tōna ra mau mahana ; ’e ’ua nā reira ato’a tōna taea’e o Lehi, ē hope roa a’e tōna ra mau mahana.</div><div class="francais">4 Et il arriva que Néphi s’était lassé de leur iniquité ; et il céda le siège du jugement et prit sur lui de prêcher la parole de Dieu pendant tout le reste de ses jours, et son frère Léhi aussi, tout le reste de ses jours ;</div></div><div class="verse-container"><div class="tahitien">5 ’Ua ha’amana’o ho’i rāua i te mau parau tā tō rāua metua tāne o Helamana i parau ia rāua. ’E ’o teie te mau parau tāna i parau mai :</div><div class="francais">5 car ils se souvenaient des paroles que leur père Hélaman leur avait dites. Et voici les paroles qu’il dit :</div></div><div class="verse-container"><div class="tahitien">6 Inaha, e tā’u nā tamaiti, tē hina’aro nei au ’ia ha’amana’o ’ōrua ’ia ha’apa’o maita’i i te mau fa’auera’a a te Atua ; ’e tē hina’aro nei au ’ia a’o atu ’ōrua i teie mau parau i te mau ta’ata. Inaha, ’ua topa atu vau i te i’oa o tō tātou nā metua mātāmua i ni’a iho ia ’ōrua, ’e ’ua haere mai rātou mai te fenua ra nō Ierusalema ; ’e ’ua nā reira vau, nō te mea ’ia ha’amana’o ’ōrua i tō ’ōrua i’oa e ha’amana’o ato’a ’ōrua i tā rāua mau ’ohipa ; ’e ’ia ha’amana’o ’ōrua i tā rāua mau ’ohipa, e ’ite ato’a ’ōrua i tei parauhia ’e tei pāpa’ihia ho’i, ’o tei nā ’ō mai ē, e nā ta’ata maitata’i rāua.</div><div class="francais">6 Voici, mes fils, je désire que vous vous souveniez de garder les commandements de Dieu ; et je voudrais que vous annonciez ces paroles au peuple. Voici, je vous ai donné le nom de nos premiers parents qui sortirent du pays de Jérusalem ; et cela, je l’ai fait afin que, lorsque vous vous souvenez de vos noms, vous vous souveniez d’eux ; et que lorsque vous vous souvenez d’eux, vous vous souveniez de leurs œuvres ; et lorsque vous vous souvenez de leurs œuvres, vous sachiez qu’il est dit, et aussi écrit, qu’elles étaient bonnes .</div></div><div class="verse-container"><div class="tahitien">7 Nō reira, e tā’u nā tamaiti, tē hina’aro nei au ’ia rave ’ōrua i te mea maita’i, ’ia parauhia ’e ’ia pāpa’i-ato’a-hia te parau nō ni’a ia ’ōrua mai tei parauhia ’e tei pāpa’ihia nō ni’a ia rāua.</div><div class="francais">7 C’est pourquoi, mes fils, je voudrais que vous fassiez ce qui est bien, afin que l’on puisse dire de vous, et aussi écrire, ce qui été dit et écrit à leur sujet.</div></div><div class="verse-container"><div class="tahitien">8 ’E i teienei, e tā’u nā tamaiti, inaha, tē hina’aro nei au i te tahi atu mau mea ia ’ōrua, ’e teie taua hina’aro ra, ’eiaha roa ’ōrua e rave i teie mau mea nō te fa’ate’ote’o ia ’ōrua, ’ia rave rā ’ōrua i teie mau mea nō te ha’apu’e i te tao’a rahi nā ’ōrua i te ao ra, ’oia ïa, ’o tei riro ’ei mea mure ’ore, ’e tē ’ore roa e māhe’ahe’a atu ; ’oia ïa, ’ia roa’a ia ’ōrua taua hōro’ara’a fa’ahiahia roa nō te ora mure ’ore, ’o tā tātou ho’i i mana’o ē ’ua hōro’ahia i tō tātou mau metua.</div><div class="francais">8 Et maintenant, mes fils, voici, j’ai encore quelque chose à désirer de vous, désir qui est que vous ne fassiez pas ces choses afin de vous vanter, mais que vous fassiez ces choses afin de vous amasser un trésor dans le ciel, oui, qui est éternel, et qui ne se dissipe pas ; oui, afin que vous ayez ce don précieux de la vie éternelle, qui, nous avons des raisons de le penser, été donné à nos pères.</div></div><div class="verse-container"><div class="tahitien">9 ’A ha’amana’o, ’a ha’amana’o e tā’u nā tamaiti, i te mau parau tā te ari’i Beniamina i parau atu i tōna ra mau ta’ata ; ’oia ïa, ’a ha’amana’o ē ’aita atu e rāve’a e ti’a ai i te mau ta’ata ’ia fa’aorahia, maori rā nā roto i te toto tāra’ehara nō Iesu Mesia, ’o tē haere mai ; ’oia ïa, ’a ha’amana’o, e haere mai ’oia nō te fa’aora i tō teie nei ao.</div><div class="francais">9 Oh ! souvenez-vous, souvenez-vous, mes fils, des paroles que le roi Benjamin dites à son peuple ; oui, souvenez-vous qu’il n’y aucune autre manière ni aucun autre moyen par lesquels l’homme puisse être sauvé, si ce n’est par le sang expiatoire de Jésus-Christ, qui viendra ; oui, souvenez-vous qu’il vient racheter le monde .</div></div><div class="verse-container"><div class="tahitien">10 ’E ’a ha’amana’o ato’a i te mau parau tā Amuleka i parau atu ia Zeezeroma i roto i te ’oire ra nō Amoniha ; ’e ’ua parau atu ’oia iāna ē, e haere mai te Fatu nō te fa’aora i tōna mau ta’ata ; ’āre’a rā ’aita ’oia e haere mai nō te fa’aora ia rātou i roto i tā rātou mau hara, e fa’aora rā ’oia ia rātou mai roto mai i tā rātou ra mau hara.</div><div class="francais">10 Et souvenez-vous aussi des paroles qu’Amulek dit à Zeezrom dans la ville d’Ammonihah ; car il lui dit que le Seigneur viendrait certainement racheter son peuple, mais qu’il ne viendrait pas le racheter dans ses péchés, mais le racheter de ses péchés.</div></div><div class="verse-container"><div class="tahitien">11 ’E e mana tōna i hōro’ahia mai iāna e te Metua nō te fa’aora ia rātou i tā rātou mau hara maoti ho’i te tātarahapara’a ; nō reira, ’ua tono mai ’oia i tāna mau melahi nō te fa’a’ite mai i te mau parau tumu nō te tātarahapara’a, e tae ai rātou i raro a’e i te mana nō te Tāra’ehara, ’e i te fa’aorara’a o tō rātou vārua.</div><div class="francais">11 Et il reçu du Père le pouvoir de les racheter de leurs péchés à cause du repentir ; c’est pourquoi il envoyé ses anges annoncer la nouvelle des conditions du repentir, qui amènent au pouvoir du Rédempteur, pour le salut de leur âme.</div></div><div class="verse-container"><div class="tahitien">12 ’E i teienei, e tā’u nā tamaiti, ’a ha’amana’o, ’a ha’amana’o, e mea ti’a roa ia ’ōrua ’ia ha’amau i tō ’ōrua niu i ni’a i te papa o tō tātou Tāra’ehara, ’o te Mesia, te Tamaiti a te Atua ; ’e ’ia fa’atae mai te diabolo i tāna ra mau mata’i ’ū’ana, ’oia ïa, ’e tāna mau ’ohe nā roto i te pūāhiohio, ’oia ïa, ’e ’ia ma’iri mai te tā’āto’ara’a nō tāna ra ūa pa’ari, ’e tāna vero rahi i ni’a iho ia ’ōrua, ’aita roa tō te reira e mana i ni’a iho ia ’ōrua, nō te huti ia ’ōrua i raro i te ’ābuso nō te mamae ’e te ’oto hope ’ore, maoti ho’i te papa i ni’a iho ’ōrua i te patuhia, e niu pāpū ho’i, ’e mai te mea e patu te ta’ata ia rātou i ni’a i taua niu ra, e ’ore ïa rātou e ma’iri i raro.</div><div class="francais">12 Et maintenant, mes fils, souvenez-vous, souvenez-vous que c’est sur le roc de notre Rédempteur, qui est le Christ, le Fils de Dieu, que vous devez bâtir votre fondation ; afin que lorsque le diable enverra ses vents puissants, oui, ses traits dans le tourbillon, oui, lorsque toute sa grêle et sa puissante tempête s’abattront sur vous, cela n’ait aucun pouvoir sur vous, pour vous entraîner en bas jusqu’au gouffre de misère et de malheur sans fin, à cause du roc sur lequel vous êtes bâtis, qui est une fondation sûre, une fondation telle que si les hommes construisent sur elle, ils ne peuvent tomber.</div></div><div class="verse-container"><div class="tahitien">13 ’E i muri a’era, ’o teie te mau parau tā Helamana i ha’api’i atu i tāna nā tamaiti ; ’oia ïa, ’ua ha’api’i ’oia ia rāua i te mau mea e rave rahi ’o tei ’ore i pāpa’ihia, ’e i te mau mea e rave rahi ato’a ’o tei pāpa’ihia.</div><div class="francais">13 Et il arriva que ce furent là les paroles qu’Hélaman enseigna à ses fils ; oui, il leur enseigna beaucoup de choses qui ne sont pas écrites et aussi beaucoup de choses qui sont écrites.</div></div><div class="verse-container"><div class="tahitien">14 ’E ’ua ha’amana’o rāua i tāna mau parau ; ’e nō reira ’ua haere atu ra rāua ma te ha’apa’o maita’i i te mau fa’auera’a a te Atua, nō te ha’api’i i te parau a te Atua i rotopū i te mau ta’ata o Nephi, ma te ha’amata i te ’oire ra nō ’Auhune ;</div><div class="francais">14 Et ils se souvinrent de ses paroles ; et c’est pourquoi ils allèrent, gardant les commandements de Dieu, enseigner la parole de Dieu parmi tout le peuple de Néphi, en commençant par la ville d’Abondance ;</div></div><div class="verse-container"><div class="tahitien">15 ’E mai reira mai ē tae atu i te ’oire nō Gida ; ’e mai te ’oire mai o Gida ē tae atu i te ’oire nō Muleka ;</div><div class="francais">15 et de là à la ville de Gid ; et de la ville de Gid à la ville de Mulek ;</div></div><div class="verse-container"><div class="tahitien">16 ’E mai te tahi ’oire i te tahi ’oire, ē tae noa atu ’ua tae rāua i rotopū i te mau ta’ata ato’a o Nephi i te fenua i te pae apato’a ; ’e mai reira atu i te fenua ra nō Zarahemela, i rotopū i te mau ’āti Lamana.</div><div class="francais">16 et même d’une ville à l’autre, jusqu’à ce qu’ils fussent allés parmi tout le peuple de Néphi qui était dans le pays situé du côté du sud ; et de là au pays de Zarahemla, parmi les Lamanites.</div></div><div class="verse-container"><div class="tahitien">17 ’E i muri a’era, ’ua a’o atu rāua ma te mana rahi, ’e nō reira ’ua fa’a’ite pāpū atu rāua i te hape o rātou e rave rahi tei ’ōrurehau ’e ’o tei haere mai mai roto mai i te mau ’āti Nephi, ’e nō reira ’ua haere mai ra rātou ’e ’ua fā’i mai ra i tā rātou mau hara ’e ’ua bāpetizohia nō te tātarahapara’a, ’e ’ua ho’i ’oi’oi atu ra i te mau ’āti Nephi ra nō te tāmata ’ia fa’a’ore i te mau mea hape ’o tā rātou i rave.</div><div class="francais">17 Et il arriva qu’ils prêchèrent avec une grande puissance, de sorte qu’ils confondirent beaucoup de ces dissidents qui avaient quitté les Néphites, de sorte que ceux-ci s’avancèrent et confessèrent leurs péchés, et furent baptisés en vue du repentir, et retournèrent immédiatement auprès des Néphites pour s’efforcer de réparer auprès d’eux les torts qu’ils avaient causés.</div></div><div class="verse-container"><div class="tahitien">18 ’E i muri a’era, ’ua a’o atu ra Nephi rāua ’o Lehi i te mau ’āti Lamana ma te mana rahi ’e te ha’amanara’a rahi, ’e ’ua hōro’ahia te mana ’e te ha’amanara’a ia rāua ’ia ti’a ia rāua ’ia paraparau atu ; ’e ’ua hōro’a-ato’a-hia mai ia rāua te mau mea tā rāua e parau atu—</div><div class="francais">18 Et il arriva que Néphi et Léhi prêchèrent aux Lamanites avec une si grande puissance et une si grande autorité, car du pouvoir et de l’autorité leur avaient été donnés, afin qu’ils pussent parler, et ce qu’ils devaient dire leur était aussi donné —</div></div><div class="verse-container"><div class="tahitien">19 Nō reira ’ua paraparau atu rāua, i tupu ai tō te mau ’āti Lamana māere rahi, ’e i fa’afāriuhia mai ai rātou, ’e nō reira ho’i ’ua bāpetizohia ihora nō te tātarahapara’a te mau ’āti Lamana e va’u tauatini nō te fenua ra nō Zarahemela ’e tō reira mau fenua, ’e ’ua ’ite pāpū ihora rātou i te parauti’a ’ore nō te mau peu tumu a tō rātou mau metua.</div><div class="francais">19 c’est pourquoi ils parlèrent au grand étonnement des Lamanites, au point de les convaincre, de sorte qu’il eut huit mille d’entre les Lamanites qui étaient au pays de Zarahemla et alentour, qui furent baptisés en vue du repentir et furent convaincus de la méchanceté des traditions de leurs pères.</div></div><div class="verse-container"><div class="tahitien">20 ’E i muri a’era, mai reira atu ’ua haere atu ra Nephi rāua ’o Lehi i te fenua ra nō Nephi.</div><div class="francais">20 Et il arriva que Néphi et Léhi partirent de là pour aller au pays de Néphi.</div></div><div class="verse-container"><div class="tahitien">21 ’E i muri a’era, ’ua haruhia ihora rāua e te hō’ē nu’u fa’ehau o te mau ’āti Lamana, ’e ’ua hurihia atu ra i roto i te fare tāpe’ara’a ; ’oia ïa, i roto i te fare tāpe’ara’a i hurihia ai Amona ’e tōna ra mau taea’e ato’a e te mau tāvini o Limehi ra.</div><div class="francais">21 Et il arriva qu’ils furent pris par une armée de Lamanites et jetés en prison ; oui, cette même prison dans laquelle Ammon et ses frères avaient été jetés par les serviteurs de Limhi.</div></div><div class="verse-container"><div class="tahitien">22 ’E i muri iho i tō rāua hurira’ahia i roto i te fare tāpe’ara’a nō nā mahana e rave rahi ma te mā’a ’ore, inaha, ’ua haere mai ra rātou i roto i te fare tāpe’ara’a nō te rave ia rāua ’e nō te taparahi ia rāua.</div><div class="francais">22 Et après qu’ils eurent été jetés en prison sans nourriture pendant de nombreux jours, voici, ils entrèrent dans la prison pour les prendre afin de les tuer.</div></div><div class="verse-container"><div class="tahitien">23 ’E i muri a’era, ’ua ha’a’ati-roa-hia ihora Nephi rāua ’o Lehi i te hō’ē mea mai te auahi ra te huru, ’e nō reira ho’i ’ua mata’u a’era rātou ’ia haru mai ia rāua, ’o te ’ama rātou iho. ’Āre’a rā ’aita roa atu Nephi rāua ’o Lehi i ’ama noa a’e ; ’e tē ti’a ra rāua mai te mea ra ē, tei roto roa rāua i te auahi, ’e ’aita roa rāua i ’ama noa a’e.</div><div class="francais">23 Et il arriva que Néphi et Léhi furent environnés comme par du feu, de telle sorte qu’ils n’osèrent pas porter la main sur eux de peur d’être brûlés. Néanmoins, Néphi et Léhi n’étaient pas brûlés ; et ils étaient comme s’ils se tenaient debout au milieu du feu et n’étaient pas brûlés.</div></div><div class="verse-container"><div class="tahitien">24 ’E ’ia ’ite a’era rāua ē, ’ua ha’a’atihia rāua i te pou auahi, ’e ’aita rāua e ’ama ra, ’ua itoito a’era tō rāua ’ā’au.</div><div class="francais">24 Et lorsqu’ils virent qu’ils étaient environnés par une colonne de feu et qu’elle ne les brûlait pas, leur cœur prit courage.</div></div><div class="verse-container"><div class="tahitien">25 ’Ua ’ite ho’i rāua ē, tē mata’u ra te mau ’āti Lamana ’ia haru mai ia rāua ; ’e tē mata’u ato’a ra ho’i rātou ’ia ha’afātata mai ia rāua, ’āre’a rā ’ua ti’a noa rātou mai te mea ra ē, ’ua tā’iri-vava-hia rātou i te māere rahi.</div><div class="francais">25 Car ils voyaient que les Lamanites n’osaient pas porter la main sur eux ; ils n’osaient pas non plus s’approcher d’eux, mais se tenaient là comme s’ils étaient frappés de mutisme par l’étonnement.</div></div><div class="verse-container"><div class="tahitien">26 ’E i muri a’era, ’ua ti’a a’era Nephi rāua ’o Lehi, ’e ’ua ha’amata ihora i te parau atu ia rātou, nā ’ō atu ra : ’Eiaha e mata’u, inaha ho’i, nā te Atua i fa’a’ite mai i teie mea ta’a ’ē ia ’outou na, ’e tē fa’a’ite ra ho’i te reira ē, e ’ore roa e ti’a ia ’outou ’ia fa’atae mai i tō ’outou rima i ni’a ia māua nō te taparahi ia māua.</div><div class="francais">26 Et il arriva que Néphi et Léhi s’avancèrent et commencèrent à leur parler, disant : Ne craignez pas, car voici, c’est Dieu qui vous montré cette chose merveilleuse dans laquelle il vous est montré que vous ne pouvez pas porter la main sur nous pour nous tuer.</div></div><div class="verse-container"><div class="tahitien">27 ’E inaha, ’ia oti a’era tā rāua paraura’a mai i teie mau parau, ’ua ’āueue roa ihora te fenua, ’e ’ua ’āueue ho’i te mau papa’i o te fare tāpe’ara’a, mai te mea ra ē ’ua fātata roa te reira i te ma’iri i raro i te repo ; inaha rā, ’aita te reira i ma’iri i raro. ’E inaha, ’o rātou tei roto i te fare tāpe’ara’a ’o te mau ’āti Lamana ïa, ’e te mau ’āti Nephi tei ’ōrurehau.</div><div class="francais">27 Et voici, lorsqu’ils eurent dit ces paroles, la terre trembla extrêmement, et les murs de la prison tremblèrent comme s’ils étaient sur le point de s’écrouler par terre ; mais voici, ils ne tombèrent pas. Et voici, ceux qui étaient dans la prison étaient des Lamanites et des Néphites dissidents.</div></div><div class="verse-container"><div class="tahitien">28 ’E i muri a’era, ’ua tāpo’ihia rātou e te hō’ē ata pōiri, ’e ’ua tae mai te mata’u ahoaho rahi i ni’a ia rātou.</div><div class="francais">28 Et il arriva qu’ils furent recouverts d’une nuée de ténèbres, et une crainte solennelle et terrible s’abattit sur eux.</div></div><div class="verse-container"><div class="tahitien">29 ’E i muri a’era, ’ua tae mai ra te hō’ē reo mai te mea ra ē nō ni’a mai ïa i taua ata pouri ra, i te nā-’ō-ra’a mai ē : ’A tātarahapa ’outou, ’a tātarahapa ’outou, ’eiaha e tītau fa’ahou ’ia ha’amou i tō’u mau tāvini, ’o tā’u i tono atu ia ’outou nō te fa’a’ite atu ia ’outou i te mau parau maitata’i.</div><div class="francais">29 Et il arriva qu’une voix se fit entendre, comme si elle était au-dessus de la nuée de ténèbres, disant : Repentez-vous, repentez-vous, et ne cherchez plus à faire périr mes serviteurs que je vous ai envoyés annoncer de bonnes nouvelles.</div></div><div class="verse-container"><div class="tahitien">30 ’E i muri a’era, ’ia fa’aro’o a’era rātou i teie nei reo, ’e ’ia ’ite a’era ē, e ’ere ïa i te reo mai te pātiri, ’e e ’ere ato’a ho’i i te reo mai te hō’ē haruru rahi ra ; inaha rā e reo ha’iha’i ’e te marū roa, mai te mea ra ē, ’o te hō’ē parau iti ha’iha’i nei, ’e ’ua ha’aputa roa te reira i te vārua—</div><div class="francais">30 Et il arriva que lorsqu’ils entendirent cette voix et virent qu’elle n’était pas une voix de tonnerre, ni la voix de grands bruits tumultueux, mais voici, que c’était une voix douce, d’une douceur parfaite, comme si cela avait été un chuchotement, et elle perçait jusqu’à l’âme même —</div></div><div class="verse-container"><div class="tahitien">31 ’E noa atu ā te marū o te reo, inaha, ’ua ’āueue rahi te fenua, ’e ’ua ’āueue fa’ahou te mau papa’i o te fare tāpe’ara’a, mai te mea ra ē, ’ua fātata te reira i te ma’iri i raro i te repo ; ’e inaha, ’aita roa te ata pōiri ’o tei tāpo’i ia rātou i pe’e ’ē atu—</div><div class="francais">31 et malgré la douceur de la voix, voici, la terre trembla extrêmement, et les murs de la prison tremblèrent de nouveau, comme si elle était sur le point de s’écrouler par terre ; et voici, la nuée de ténèbres, qui les avait recouverts, ne se dissipait pas —</div></div><div class="verse-container"><div class="tahitien">32 ’E inaha, ’ua tae fa’ahou mai ra te reo, i te nā-’ō-ra’a mai ē : ’A tātarahapa ’outou, ’a tātarahapa ’outou, tē fātata mai nei ho’i te bāsileia o te ao ra ; ’e ’eiaha e tītau fa’ahou ’ia ha’amou i tō’u mau tāvini. ’E i muri a’era, ’ua ’āueue fa’ahou ihora te fenua, ’e ’ua ’āueue te mau papa’i fare.</div><div class="francais">32 et voici, la voix se fit entendre de nouveau, disant : Repentez-vous, repentez-vous, car le royaume des cieux est proche ; et ne cherchez plus à faire périr mes serviteurs. Et il arriva que la terre trembla de nouveau, et les murs furent ébranlés.</div></div><div class="verse-container"><div class="tahitien">33 ’E ’ua tae fa’ahou mai ra te reo i te toru o te taime, ’e ’ua parau mai ra i te tahi mau parau fa’ahiahia ia rātou ’o tē ’ore e ti’a i te ta’ata ’ia fa’ahiti ; ’e ’ua ’āueue fa’ahou ihora te mau papa’i fare, ’e ’ua ’āueue te fenua mai te mea ē, ’ua fātata te reira i te ’āfāfā.</div><div class="francais">33 Et la voix se fit aussi entendre pour la troisième fois, et leur dit des paroles merveilleuses qui ne peuvent être exprimées par l’homme ; et les murs furent de nouveau ébranlés, et la terre trembla comme si elle était sur le point de se fendre.</div></div><div class="verse-container"><div class="tahitien">34 ’E i muri a’era, ’aita roa e ti’a i te mau ’āti Lamana ’ia horo nō te ata pōiri ’o tē tāpo’i ia rātou ; ’oia ïa, ’e ’aita ato’a e ti’a ia rātou ’ia haere nō te mata’u i tae mai i ni’a ia rātou.</div><div class="francais">34 Et il arriva que les Lamanites ne purent fuir à cause de la nuée de ténèbres qui les recouvrait ; oui, et aussi, ils étaient immobilisés à cause de la crainte qui s’était abattue sur eux.</div></div><div class="verse-container"><div class="tahitien">35 I teienei, tē vai ra te hō’ē i rotopū ia rātou ’o tei fānauhia e ’āti Nephi, i riro na ho’i ’oia i te mātāmua ’ei melo nō te ’ēkālesia a te Atua, ’ua tāiva rā ’oia ia rātou.</div><div class="francais">35 Or, il en avait un parmi eux qui était Néphite de naissance, qui avait jadis appartenu à l’Église de Dieu mais en était un dissident.</div></div><div class="verse-container"><div class="tahitien">36 ’E i muri a’era, ’ua fāriu mai ra ’oia, ’e inaha, ’ua ’ite ’oia nā roto i te ata pōiri i te mata o Nephi rāua ’o Lehi ; ’e inaha, ’ua ’ana’ana rahi mai te reira mai te mata o te mau melahi ra. ’E ’ua ’ite ’oia ē tē nānā atu ra rāua i tō rāua mata i ni’a i te ra’i ; ’e tē ti’a ra rāua mai te mea ra ē, tē paraparau ra ’e ’aore rā tē fa’ateitei ra rāua i tō rāua reo i te hō’ē mea e hi’ohia ra e rāua.</div><div class="francais">36 Et il arriva qu’il se retourna, et voici, il vit, à travers la nuée de ténèbres, le visage de Néphi et Léhi ; et voici, il brillait extrêmement, comme un visage d’ange. Et il vit qu’ils levaient les yeux vers le ciel ; et ils semblaient, par leur attitude, parler ou élever la voix vers un être qu’ils voyaient.</div></div><div class="verse-container"><div class="tahitien">37 ’E i muri a’era, ’ua ti’aoro a’era teie nei ta’ata i te mau ta’ata ’ia fāriu mai rātou ’e ’ia hi’o. ’E inaha, ’ua hōro’ahia mai te mana ia rātou ’ia fāriu ’e ’ia hi’o ; ’e ’ua hi’o a’era rātou i te mata o Nephi rāua ’o Lehi.</div><div class="francais">37 Et il arriva que cet homme cria vers la multitude, afin qu’elle se retournât et regardât. Et voici, ils reçurent le pouvoir de se retourner et de regarder ; et ils virent le visage de Néphi et de Léhi.</div></div><div class="verse-container"><div class="tahitien">38 ’E ’ua nā ’ō a’era rātou i taua ta’ata ra : Inaha, e aha te aura’a o teie nei mau mea pā’āto’a ’e ’o vai teie tā teie nā ta’ata e paraparau ra ?</div><div class="francais">38 Et ils dirent à l’homme : Voici, que signifient toutes ces choses, et avec qui ces hommes conversent-ils ?</div></div><div class="verse-container"><div class="tahitien">39 I teienei, ’o Aminadaba te i’oa o taua ta’ata ra. ’E ’ua parau atu ra Aminadaba ia rātou nā ’ō atu ra : Tē paraparau ra rāua i te mau melahi a te Atua.</div><div class="francais">39 Or, le nom de l’homme était Aminadab. Et Aminadab leur dit : Ils conversent avec les anges de Dieu.</div></div><div class="verse-container"><div class="tahitien">40 ’E i muri a’era, ’ua nā ’ō mai ra te mau ’āti Lamana iāna : E aha tā tātou e rave, ’ia ’īriti-’ē-hia atu teie nei ata pōiri ’o tē tāpo’i nei ia tātou ?</div><div class="francais">40 Et il arriva que les Lamanites lui dirent : Que ferons-nous pour que cette nuée de ténèbres soit enlevée et ne nous recouvre plus ?</div></div><div class="verse-container"><div class="tahitien">41 ’E ’ua nā ’ō atu ra Aminadaba ia rātou : ’Ia tātarahapa ’outou e ti’a ai, ’e ’ia ti’aoro atu i te reo ra ē tae noa atu ’ua roa’a ia ’outou te fa’aro’o i te Mesia, ’o tei ha’api’ihia mai ia ’outou e Alama rātou ’o Amuleka, ’e ’o Zeezeroma ; ’e ’ia nā reira ’outou, e ’īriti-’ē-hia atu teie nei ata pōiri ’o tē tāpo’i nei ia ’outou.</div><div class="francais">41 Et Aminadab leur dit : Vous devez vous repentir, et crier vers la voix jusqu’à ce que vous ayez foi au Christ qui vous été enseigné par Alma, et Amulek, et Zeezrom ; et lorsque vous ferez cela, la nuée de ténèbres sera enlevée et ne vous recouvrira plus.</div></div><div class="verse-container"><div class="tahitien">42 ’E i muri a’era, ’ua ha’amata ihora rātou pā’āto’a i te ti’aoro atu i te reo nōna ’o tei fa’a’āueue i te fenua ; ’oia ïa, ’ua ti’aoro a’era rātou ē tae roa atu ’ua pe’e ’ē atu te ata pōiri.</div><div class="francais">42 Et il arriva qu’ils commencèrent tous à crier vers la voix de celui qui avait fait trembler la terre ; oui, ils crièrent jusqu’à ce que la nuée de ténèbres fût dissipée.</div></div><div class="verse-container"><div class="tahitien">43 ’E i muri a’era, ’ia nānā a’era rātou i tō rātou mata, ’e ’ia ’ite a’era rātou ē, ’ua pe’e ’ē atu te ata pōiri ’o tei tāpo’i ia rātou, inaha, ’ua ’ite a’era rātou ē, ’ua ha’a’atihia rātou tāta’ihō’ē, ’oia ïa te ta’ata tataitāhō’ē, ’e te hō’ē pou auahi.</div><div class="francais">43 Et il arriva que lorsqu’ils jetèrent les regards alentour et virent que la nuée de ténèbres était dissipée et ne les recouvrait plus, voici, ils virent qu’ils étaient environnés, oui, chaque âme, par une colonne de feu.</div></div><div class="verse-container"><div class="tahitien">44 ’E tei rotopū Nephi rāua ’o Lehi ia rātou ; ’oia ïa, ’ua ha’a’atihia rātou ē ’ati noa a’e ; ’oia ïa, e au ra ē tei roto rātou i te hō’ē auahi ’ama, ’aita rā rātou i pa’apa’a, ’e ’aita ato’a te papa’i fare o te fare tāpe’ara’a i pa’apa’a ; ’e ’ua ’ī roa rātou i taua ’oa’oa ra ’o tē ’ore roa e ti’a ’ia parauhia ’e ’o tei ’ī ho’i i te hanahana.</div><div class="francais">44 Et Néphi et Léhi étaient au milieu d’eux ; oui, ils étaient environnés ; oui, ils étaient comme au milieu d’un feu embrasé, et cependant il ne leur faisait pas de mal, ni ne s’attaquait aux murs de la prison ; et ils étaient remplis de cette joie qui est ineffable et pleine de gloire.</div></div><div class="verse-container"><div class="tahitien">45 ’E inaha, ’ua pou mai ra te Vārua Mo’a o te Atua mai te ra’i mai, ’e ’ua ō mai ra i roto i tō rātou ’ā’au, ’e ’ua ’ī ihora rātou i te mea mai te auahi ra te huru, ’e ’ua ti’a a’era ia rātou ’ia parau i te mau parau fa’ahiahia.</div><div class="francais">45 Et voici, l’Esprit-Saint de Dieu descendit du ciel et entra dans leur cœur, et ils furent remplis comme de feu, et ils pouvaient prononcer des paroles merveilleuses.</div></div><div class="verse-container"><div class="tahitien">46 ’E i muri a’era, ’ua tae mai ra te hō’ē reo ia rātou, ’oia ïa, te hō’ē reo au roa, ’e mai te mea ra ē, e reo marū iti ha’iha’i, i te nā-’ō-ra’a mai ē :</div><div class="francais">46 Et il arriva qu’une voix leur parvint, oui, une voix agréable, comme si c’était un chuchotement, disant :</div></div><div class="verse-container"><div class="tahitien">47 ’Ei hau, ’ei hau tō ’outou, nō tō ’outou fa’aro’o i tā’u Here Rahi ra, ’o tei vai na mai te ha’amatara’a mai ā o te ao nei.</div><div class="francais">47 La paix, la paix soit sur vous, à cause de votre foi en mon Bien-aimé, qui était dès la fondation du monde.</div></div><div class="verse-container"><div class="tahitien">48 ’E i teienei, ’ia fa’aro’o a’era rātou i te reira, ’ua nānā a’era rātou i tō rātou mata i ni’a ’e ’ua hi’o atu ra i te vāhi nō reira mai taua reo ra ; ’e inaha, ’ua ’ite atu ra rātou i te mau ra’i i te vēteara’a ; ’e ’ua pou mai ra te mau melahi nō te ra’i mai ’e ’ua poihere mai ra ia rātou.</div><div class="francais">48 Et alors, quand ils entendirent cela, ils levèrent les yeux comme pour voir d’où venait la voix ; et voici, ils virent les cieux s’ouvrir, et des anges descendirent du ciel et les servirent.</div></div><div class="verse-container"><div class="tahitien">49 E toru hānere ti’ahapa ta’ata i hi’o ee i fa’aro’o i taua mau mea ra ; ’e ’ua fa’auehia mai ra rātou ’ia haere atu ’e ’eiaha e māere, ’e ’eiaha ato’a rātou e fē’a’a.</div><div class="francais">49 Et il eut environ trois cents âmes qui virent et entendirent ces choses ; et il leur fut commandé d’aller et de ne pas s’étonner, et ils ne devaient pas non plus douter.</div></div><div class="verse-container"><div class="tahitien">50 ’E i muri a’era, ’ua haere atu ra rātou, ’e ’ua ha’api’i atu ra i te mau ta’ata, ma te fa’a’ite atu ē ’ati noa a’e te mau retioni ato’a i te mau mea tā rātou i fa’aro’o ’e i hi’o, ’e nō reira ho’i ’ua ti’aturi te pae rahi o te mau ’āti Lamana i te reira, nō te rahi o te mau ’ite i noa’a mai ia rātou ra.</div><div class="francais">50 Et il arriva qu’ils allèrent instruire le peuple, annonçant dans toutes les régions alentour toutes les choses qu’ils avaient entendues et vues, de sorte que la plus grande partie des Lamanites en furent convaincus à cause de la grandeur des preuves qu’ils avaient reçues.</div></div><div class="verse-container"><div class="tahitien">51 ’E ’ua ha’apae ihora te mau ta’ata ato’a ’o tei ti’aturi mai i tā rātou parau i tā rātou mau mauha’a tama’i, ’e i tō rātou au ’ore ’e te mau peu tumu a tō rātou mau metua.</div><div class="francais">51 Et tous ceux qui furent convaincus déposèrent leurs armes de guerre, et aussi leur haine et la tradition de leurs pères.</div></div><div class="verse-container"><div class="tahitien">52 ’E i muri a’era, ’ua hōro’a atu ra rātou i te mau ’āti Nephi i tō rātou ra mau fenua.</div><div class="francais">52 Et il arriva qu’ils cédèrent aux Néphites les pays de leur possession.</div></div>
            <div class="verse-container introduction"><div class="tahitien">’Ua a’o atu te mau ’āti Lamana parauti’a i te mau ’āti Nephi parauti’a ’ore—’Ua manuia maita’i teie nā pupu ta’ata e piti i roto i te hō’ē pu’e tau nō te hau ’e te ’auhunera’a—’Ua fa’ati’arepu Lucifero, te fatu nō te hara, i te ’ā’au o te feiā parauti’a ’ore ’e te feiā ’eiā nō Gadianetona ’ia taparahi i te ta’ata ’e ’ia rave i te mau ’ohipa parauti’a ’ore—’Ua haru te feiā ’eiā i te fa’aterera’a hau o te ’āti Nephi. Fātata 29–23H.M.</div><div class="francais">Les Lamanites justes prêchent aux Néphites méchants — Les deux peuples prospèrent pendant une ère de paix et d’abondance — Lucifer, auteur du péché, excite le cœur des méchants et les brigands de Gadianton au meurtre et à la méchanceté — Les brigands s’emparent du gouvernement néphite. Vers 29–23 av. J.-C.</div></div>
            <nav class="chapter-nav">
                <a href="chapter_10_4.html">Chapitre précédent</a> | 
                <a href="chapter_10_6.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
