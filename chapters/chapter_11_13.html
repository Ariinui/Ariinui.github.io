
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 13</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 13</h2>
    <div class="verse-container"><div class="tahitien">1 ’Oia mau, ’oia mau, tē parau atu nei au, ’ua hina’aro vau ’ia hōro’a ’outou i te mau tao’a aroha nā te feiā veve ; ’a ara rā ’o te hōro’a ’outou i tā ’outou mau tao’a aroha i mua i te ta’ata, ’ia hi’ohia mai e rātou ; ’e ’ia nā reira ’outou ra, ’aore roa ïa tā ’outou e utu’a maita’i nō ’ō mai i tō ’outou Metua i te ao ra.</div><div class="francais">1 En vérité, en vérité, je vous le dis : Je voudrais que vous fassiez des aumônes aux pauvres ; mais gardez-vous de faire vos aumônes devant les hommes pour en être vus ; autrement, vous n’aurez point de récompense auprès de votre Père qui est dans les cieux.</div></div><div class="verse-container"><div class="tahitien">2 Nō reira, ’ia hōro’a ’oe i tā ’oe tao’a aroha, ’eiaha e fa’a’oto i te pū i mua ia ’oe, mai tā te feiā ha’avare i nā reira i roto i te mau sunago ’e i roto i te mau aroā, ’ia ha’amaita’ihia rātou e te ta’ata nei. ’Oia mau tē parau atu nei au ia ’outou na, ’ua noa’a ïa tā rātou utu’a.</div><div class="francais">2 C’est pourquoi, lorsque vous faites l’aumône, ne sonnez pas de la trompette devant vous, comme font les hypocrites dans les synagogues et dans les rues, afin d’être glorifiés par les hommes. En vérité, je vous le dis, ils reçoivent leur récompense.</div></div><div class="verse-container"><div class="tahitien">3 ’Āre’a rā, ’ia hōro’a ’oe i tā ’oe tao’a aroha, ’eiaha tō rima ’aui ’ia ’ite i tā tō rima ’atau e rave ra.</div><div class="francais">3 Mais quand tu fais l’aumône, que ta main gauche ne sache pas ce que fait ta droite,</div></div><div class="verse-container"><div class="tahitien">4 ’Ia ravehia tā ’oe mau hōro’ara’a tao’a aroha nā roto i te mo’emo’e ; ’e nā tō Metua iho ’o tei ’ite mai i te reira nā roto i te mo’emo’e, e hōro’a fa’a’ite mai i tā ’oe utu’a.</div><div class="francais">4 afin que ton aumône se fasse en secret ; et ton Père, qui voit dans le secret, lui-même te récompensera ouvertement.</div></div><div class="verse-container"><div class="tahitien">5 ’E ’ia pure ’oe ra, ’eiaha ’oe e rave mai tā te feiā ha’avare ra, e mea au ho’i nā rātou ’ia pure, ma te ti’a noa i roto i te mau sunago ’e i roto i te mau poro aroā ra, ’ia hi’ohia mai rātou ’e te mau ta’ata. ’Oia mau tē parau atu nei au ia ’outou na, ’ua noa’a ïa tā rātou utu’a.</div><div class="francais">5 Et lorsque tu pries, ne sois pas comme les hypocrites, qui aiment à prier debout dans les synagogues et aux coins des rues, pour être vus des hommes. En vérité, je vous le dis, ils reçoivent leur récompense.</div></div><div class="verse-container"><div class="tahitien">6 ’Āre’a rā ’ia pure ’oe ra, ’a haere atu i roto i tō ’oe piha, ’e ’a ’ōpani māite i tō ’oe ’ōpani ’a pure atu ai i tō ’oe Metua i roto i te vāhi mo’emo’e ; ’e nā tō ’oe Metua ’o tē ’ite mai ra nā roto i te vāhi mo’emo’e e hōro’a fa’a’ite mai i tā ’oe utu’a.</div><div class="francais">6 Mais quand tu pries, entre dans ta chambre, ferme ta porte, et prie ton Père qui est là dans le lieu secret ; et ton Père, qui voit dans le secret, te récompensera ouvertement.</div></div><div class="verse-container"><div class="tahitien">7 ’E ’ia pure ’outou ra, ’eiaha e fa’ahiti pinepine noa i te mau parau ri’i faufa’a ’ore, mai tā te feiā ’ētene ra ; ’o tei mana’o ē, e fa’aro’ohia mai rātou nā roto i te rahi o tā rātou mau parau.</div><div class="francais">7 En priant, ne multipliez pas de vaines paroles, comme les païens, qui s’imaginent qu’à force de paroles ils seront exaucés.</div></div><div class="verse-container"><div class="tahitien">8 ’Eiaha roa ’outou ’ia riro mai ia rātou ra, ’e ’ua ’ite ho’i tō ’outou Metua i te mau mea e au ia ’outou, hou ’outou i ani atu ai iāna.</div><div class="francais">8 Ne leur ressemblez pas ; car votre Père sait de quoi vous avez besoin avant que vous le lui demandiez.</div></div><div class="verse-container"><div class="tahitien">9 E nā ’o ’outou ’ia pure : E tō mātou Metua i te ao ra, ’ia ra’a tō ’oe i’oa.</div><div class="francais">9 Voici donc comment vous devez prier : Notre Père qui es aux cieux ! Que ton nom soit sanctifié ;</div></div><div class="verse-container"><div class="tahitien">10 ’Ia ha’apa’ohia tō ’oe hina’aro i te fenua nei, mai tei te ao ato’a na.</div><div class="francais">10 que ta volonté soit faite sur la terre comme au ciel.</div></div><div class="verse-container"><div class="tahitien">11 E fa’a’ore mai i tā mātou hara, mai ia mātou ato’a e fa’a’ore i tei hara ia mātou nei.</div><div class="francais">11 Et pardonne-nous nos offenses, comme nous aussi nous pardonnons à ceux qui nous ont offensés.</div></div><div class="verse-container"><div class="tahitien">12 ’E ’eiaha e fa’aru’e ia mātou ’ia ro’o-noa-hia e te ati, e fa’aora rā ia mātou i te ’ino.</div><div class="francais">12 Et ne nous induis pas en tentation, mais délivre-nous du Malin.</div></div><div class="verse-container"><div class="tahitien">13 Nō ’oe ho’i te hau, ’e te mana, ’e te hanahana, ē a muri noa atu. ’Āmene.</div><div class="francais">13 Car c’est à toi qu’appartiennent, dans tous les siècles, le règne, la puissance et la gloire. Amen.</div></div><div class="verse-container"><div class="tahitien">14 ’E ’ia fa’a’ore ho’i ’outou i tā te mau ta’ata ra mau hapa, e fa’a’ore ato’a mai tō ’outou Metua i te ao ra i tā ’outou.</div><div class="francais">14 Car, si vous pardonnez aux hommes leurs offenses, votre Père céleste vous pardonnera aussi ;</div></div><div class="verse-container"><div class="tahitien">15 ’Ia ’ore rā ’outou ’ia fa’a’ore i tā te mau ta’ata ra mau hapa, e ’ore ato’a tō ’outou Metua e fa’a’ore i tā ’outou mau hapa.</div><div class="francais">15 mais si vous ne pardonnez pas aux hommes, votre Père ne vous pardonnera pas non plus vos offenses.</div></div><div class="verse-container"><div class="tahitien">16 ’Oia fa’ahou, ’ia ha’apae ’outou i te mā’a, ’eiaha mai tā te feiā ha’avare, e fa’arumaruma ra i te mata, ’e tei fa’ahuru ’ē i tō rātou mata ’ia ’ite te ta’ata ē tē ha’apae ra rātou i te mā’a. ’Oia mau tē parau atu nei au ia ’outou na, ’ua noa’a ïa tā rātou utu’a.</div><div class="francais">16 De plus, lorsque vous jeûnez, ne prenez pas un air triste, comme les hypocrites, qui se rendent le visage tout défait, pour montrer aux hommes qu’ils jeûnent. En vérité, je vous le dis, ils reçoivent leur récompense.</div></div><div class="verse-container"><div class="tahitien">17 ’Āre’a rā ’ia ha’apae ’oe i te mā’a, ’a tāhinu i tō ’oe upo’o, ’e ’a horoi i tō ’oe mata.</div><div class="francais">17 Mais quand tu jeûnes, parfume ta tête et lave ton visage,</div></div><div class="verse-container"><div class="tahitien">18 ’Ia ’ore tā ’oe ha’apaera’a mā’a ’ia ’itea e te ta’ata, e tō Metua rā i te vāhi mo’emo’e ; e nā tō Metua ’o tē ’ite mai ra nā te vāhi mo’emo’e e hōro’a fa’a’iete mai i tā ’oe utu’a.</div><div class="francais">18 afin de ne pas montrer aux hommes que tu jeûnes, mais à ton Père qui est là dans le lieu secret ; et ton Père, qui voit dans le secret, te récompensera ouvertement.</div></div><div class="verse-container"><div class="tahitien">19 ’Eiaha e ha’apu’e noa i te tao’a nā ’outou i teie nei ao, i te vāhi e pau ai i te huhu ’e te pē, i te vāhi e tomohia ai ’e e ’eiāhia ai e te feiā ’eiā.</div><div class="francais">19 Ne vous amassez pas des trésors sur la terre, où la teigne et la rouille détruisent, et où les voleurs percent et dérobent ;</div></div><div class="verse-container"><div class="tahitien">20 ’A ha’apu’e rā i te tao’a nā ’outou i ni’a i te ra’i, i te vāhi e ’ore ai e pau i te huhu ’e te pē, e ’ore ho’i te feiā ’eiā e tomo i reira ’a ’eiā ai.</div><div class="francais">20 mais amassez-vous des trésors dans le ciel, où la teigne et la rouille ne détruisent point, et où les voleurs ne percent ni ne dérobent.</div></div><div class="verse-container"><div class="tahitien">21 Te vāhi ho’i tei reira tā ’outou tao’a ra, tei reira ato’a ïa tō ’outou ’ā’au.</div><div class="francais">21 Car là où est ton trésor, là aussi sera ton cœur.</div></div><div class="verse-container"><div class="tahitien">22 Te māramarama o te tino ra ’o te mata ïa ; nō reira, ’ia maita’i tō ’oe mata ra, e ’ī ïa tō ’oe tino tā’āto’a i te māramarama.</div><div class="francais">22 L’œil est la lampe du corps. Si ton œil est en bon état, tout ton corps sera éclairé.</div></div><div class="verse-container"><div class="tahitien">23 ’Āre’a rā ’ia vi’ivi’i tō ’oe mata ra, e ’ī ïa tō ’oe tino tā’āto’a i te pōiri. Nō reira, ’ia riro taua māramarama ra i roto ia ’oe ’ei pōiri, e aha ïa te rahi o taua pōiri ra !</div><div class="francais">23 Mais si ton œil est en mauvais état, tout ton corps sera dans les ténèbres. Si donc la lumière qui est en toi est ténèbres, combien seront grandes ces ténèbres !</div></div><div class="verse-container"><div class="tahitien">24 ’Aita roa e ti’a i te hō’ē ta’ata ’ia tāvini e piti fatu ; e riro ’oia i te au ’ore atu i te hō’ē ’e i te hina’aro atu i te tahi, ’e ’aore rā i te au atu i te hō’ē ’e i te fa’aru’e atu i te tahi. ’Aita roa ho’i e ti’a ia ’outou ’ia tāvini i te Atua ’e ia Mamona.</div><div class="francais">24 Nul ne peut servir deux maîtres. Car, ou il haïra l’un, et aimera l’autre ; ou il s’attachera à l’un, et méprisera l’autre. Vous ne pouvez servir Dieu et Mamon.</div></div><div class="verse-container"><div class="tahitien">25 ’E i teienei, i muri a’era, ’ia oti a’era tā Iesu paraura’a atu i taua mau parau nei, ’ua hi’o atu ra ’oia i te tino hō’ē ’ahuru ’e ma piti i mā’itihia e ana ra, ’e ’ua nā ’ō atu ra ia rātou : ’A ha’amana’o i te mau parau tā’u i parau iho nei. Inaha ho’i, ’o ’outou nei tei mā’itihia e au ’ia tāvini i teie nei feiā. Nō reira tē parau atu nei au ia ’outou na, ’eiaha e tapitapi tō ’outou mana’o nō ni’a i tō ’outou orara’a, i tā ’outou e ’amu, ’e ’aore rā i tā ’outou e inu ; ’eiaha ato’a nō ni’a i tō ’outou tino, i te ’ahu ’o tā ’outou e ’ō’omo. E ’ere ānei ’ua hau atu te ora i te mā’a, ’e te tino i te ’ahu ?</div><div class="francais">25 Et alors, il arriva que lorsque Jésus eut dit ces paroles, il posa les yeux sur les douze qu’il avait choisis et leur dit : Souvenez-vous des paroles que j’ai dites. Car voici, vous êtes ceux que j’ai choisis pour instruire ce peuple. C’est pourquoi je vous dis : Ne vous inquiétez pas pour votre vie de ce que vous mangerez ou de ce que vous boirez ; ni pour votre corps de quoi vous serez vêtus. La vie n’est-elle pas plus que la nourriture, et le corps plus que le vêtement ?</div></div><div class="verse-container"><div class="tahitien">26 ’A hi’o na i te mau manu o te reva ; ’aore rātou e ueue, ’aore ho’i rātou e ’ō’oti, e ’aore ho’i a rātou fare ha’apu’era’a mā’a ; terā rā nā tō ’outou Metua i te ao ra i fa’a’amu ia rātou. ’aore ānei ïa ’outou i fāna’o rahi atu ā ia rātou ?</div><div class="francais">26 Regardez les oiseaux du ciel ; ils ne sèment ni ne moissonnent, et ils n’amassent rien dans des greniers ; et votre Père céleste les nourrit. Ne valez-vous pas beaucoup plus qu’eux ?</div></div><div class="verse-container"><div class="tahitien">27 ’O vai ho’i tō ’outou e mana’o ra e ti’a iāna ’ia fa’aroa atu i tōna tino ’ia hō’ē a’e kubiti fa’ahou ?</div><div class="francais">27 Qui de vous, par ses inquiétudes, peut ajouter une coudée à sa taille ?</div></div><div class="verse-container"><div class="tahitien">28 ’E nō te aha ho’i tō ’outou mana’o i tapitapi ai i te ’ahu ? ’A feruri na i te mau lili o te ’āua e mea nāhea tō rātou tupura’a ; ’aore ho’i rātou e ’ohipa ra, ’e ’aore ho’i rātou e nino ra.</div><div class="francais">28 Et pourquoi vous inquiéter au sujet du vêtement ? Considérez comment croissent les lis des champs ; ils ne travaillent ni ne filent ;</div></div><div class="verse-container"><div class="tahitien">29 ’E terā rā tē parau atu nei au ia ’outou na, e mai ia Solomona, i roto i tōna hanahana tā’āto’a, ’aita roa ïa tōna ’ahu i au i te nehenehe i tō te hō’ē o rātou nei.</div><div class="francais">29 et cependant je vous dis que Salomon même, dans toute sa gloire, n’a pas été vêtu comme l’un d’eux.</div></div><div class="verse-container"><div class="tahitien">30 Nō reira, mai te mea e nā reira te Atua i te fa’a’ahu i te matie o te ’āua, ’o tē vai nei i teie mahana, e ananahi ra ’a hurihia atu ai i roto i te umu, ’oia ato’a e nā reira ’oia i te fa’a’ahu ia ’outou, mai te mea e ’ere tō ’outou i te fa’aro’o iti.</div><div class="francais">30 C’est pourquoi, si Dieu revêt ainsi l’herbe des champs, qui existe aujourd’hui et qui demain sera jetée au four, de même il vous vêtira, si vous n’êtes pas de peu de foi.</div></div><div class="verse-container"><div class="tahitien">31 Nō reira ’eiaha e tapitapi tō ’outou mana’o, i te nā-’ō-ra’a ē : E aha tā mātou e ’amu ? ’e ’aore rā, E aha tā mātou e inu ? ’e ’aore rā, E aha tō mātou ’ahu ’ia ’ahu ?</div><div class="francais">31 Ne vous inquiétez donc point, et ne dites pas : Que mangerons-nous ? que boirons-nous ? de quoi serons-nous vêtus ?</div></div><div class="verse-container"><div class="tahitien">32 ’Ua ’ite ho’i tō ’outou Metua i te ao ra ē, ’ua ti’a roa ’ia noa’a teie mau mea ato’a ia ’outou.</div><div class="francais">32 Car votre Père céleste sait que vous avez besoin de toutes ces choses.</div></div><div class="verse-container"><div class="tahitien">33 ’A ’imi na rā ’outou nā mua roa i te bāsileia o te Atua ’e te parauti’a nāna ; ’e e ’āmuihia mai teie mau mea ato’a ia ’outou na.</div><div class="francais">33 Mais cherchez premièrement le royaume et la justice de Dieu ; et toutes ces choses vous seront données par-dessus.</div></div><div class="verse-container"><div class="tahitien">34 Nō reira ’eiaha e tapitapi tō ’outou mana’o i tō ananahi ra, nā ananahi ho’i e feruri i te mau mea nōna iho. ’Ua nava’i tō te hō’ē mahana iho fifi i te ha’ape’ape’a atu ā i te mea e tupu a muri iho.</div><div class="francais">34 Ne vous inquiétez donc pas du lendemain ; car le lendemain aura soin de lui-même. À chaque jour suffit sa peine.</div></div>
    <div class="verse-container introduction"><div class="tahitien">’Ua fa’aue mai Iesu : ’Eiaha e ha’avā atu ; ’a ani i te Atua ; ’a ara i te mau peropheta ha’avare—’Ua fafau mai ’oia nō te hōro’a mai i te fa’aorara’a i te feiā ’o tē ha’apa’o i te hina’aro o te Metua—’A fa’aau i teMataio 7. Fātata 34M.M.</div><div class="francais">Jésus commande : Ne jugez pas ; demandez à Dieu ; prenez garde aux faux prophètes — Il promet le salut à ceux qui font la volonté du Père — Comparez avec Matthieu . Vers 34 apr. J.-C.</div></div>
    <p>
        <a href="chapter_11_12.html">Chapitre précédent</a> | 
        <a href="chapter_11_14.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
