
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 23</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 23</h2>
    <div class="verse-container"><div class="tahitien">1 I teienei, ’ua fa’aarahia Alama e te Fatu ē, e tae mai te mau nu’u fa’ehau o te ari’i Noa i ni’a iho ia rātou, ’e ’ua fa’a’ite atu i tōna ra mau ta’ata, ’e nō reira ’ua ha’aputuputu rātou i tā rātou mau nana māmoe, ’e ’ua rave ihora i tā rātou sītona, e haere atu ra i roto i te mēdēbara nā mua atu i te mau nu’u fa’ehau a te ari’i Noa.</div><div class="francais">1 Or, Alma, averti par le Seigneur que les armées du roi Noé allaient tomber sur eux, et l’ayant fait savoir à son peuple, ils rassemblèrent donc leurs troupeaux, et prirent leur grain, et partirent dans le désert devant les armées du roi Noé.</div></div><div class="verse-container"><div class="tahitien">2 ’E ’ua ha’apūai te Fatu ia rātou, ’ia ’ore rātou ’ia ro’ohia ’e ’ia ha’amouhia e te mau ta’ata o te ari’i Noa.</div><div class="francais">2 Et le Seigneur les fortifia, de sorte que le peuple du roi Noé ne put les rattraper pour les détruire.</div></div><div class="verse-container"><div class="tahitien">3 ’E ’ua horo ’ē atu ra rātou e va’u a’era mahana tō rātou tere i roto i te mēdēbara.</div><div class="francais">3 Et ils s’enfuirent, voyageant huit jours dans le désert.</div></div><div class="verse-container"><div class="tahitien">4 ’E ’ua tae mai ra rātou i te hō’ē fenua, ’oia ïa, i te hō’ē fenua nehenehe ’e te au maita’i, te hō’ē fenua pape mā.</div><div class="francais">4 Et ils arrivèrent dans un pays, oui, dans un pays très beau et très agréable, un pays d’eau pure.</div></div><div class="verse-container"><div class="tahitien">5 ’E ’ua fa’ati’a ihora rātou i tō rātou mau ti’ahapa, ’e ’ua ha’amata ihora i te fa’a’apu i te fenua, ’e i te hāmani i te mau fare ; ’oia ïa, e feiā itoito rātou, ’e ’ua rave pūai ho’i i te ’ohipa.</div><div class="francais">5 Et ils dressèrent leurs tentes, et commencèrent à cultiver le sol, et commencèrent à construire des bâtiments ; oui, ils furent industrieux, et travaillèrent extrêmement.</div></div><div class="verse-container"><div class="tahitien">6 ’E ’ua hina’aro ihora te mau ta’ata ’ia riro Alama ’ei ari’i nō rātou, nō te mea ’ua herehia ’oia e tōna ra mau ta’ata.</div><div class="francais">6 Et le peuple désirait qu’Alma fût son roi, car il était aimé de son peuple.</div></div><div class="verse-container"><div class="tahitien">7 ’Ua parau atu ra rā ’oia ia rātou : Inaha, e ’ere i te mea tītauhia ’ia fa’ati’a tātou i te hō’ē ari’i ; nō te mea tē nā ’ō mai ra te Fatu : ’Eiaha ’outou e mana’o ē ’ua hau te tahi ta’ata i te tahi, e ’eiaha ho’i te tahi ta’ata e mana’o iāna iho ē, ’ua hau ’oia i te tahi atu ; nō reira tē parau atu nei au ia ’outou e ’ere i te mea tītauhia ’ia fa’ati’a ’outou i te hō’ē ari’i.</div><div class="francais">7 Mais il lui dit : Voici, il n’est pas opportun que nous ayons un roi ; car ainsi dit le Seigneur : Vous n’estimerez pas une chair au-dessus d’une autre, ou un homme ne se considérera pas comme étant au-dessus d’un autre ; c’est pourquoi, je vous dis qu’il n’est pas opportun que vous ayez un roi.</div></div><div class="verse-container"><div class="tahitien">8 ’Āre’a rā, ’āhiri e ti’a ia ’outou ’ia fa’ati’a i te ta’ata parauti’a i te mau tau ato’a ’ei ari’i nō ’outou, e mea ti’a ïa ’ia fa’ati’a ’outou i te ari’i i reira.</div><div class="francais">8 Néanmoins, s’il était possible que vous eussiez toujours des hommes justes comme rois, il serait bien que vous ayez un roi.</div></div><div class="verse-container"><div class="tahitien">9 ’Āre’a rā a ha’amana’o i te mau ’ohipa ’ī’ino a te ari’i Noa ’e tōna ra mau tahu’a ; ’e ’ua mau ato’a vau i roto i te mārei, i rave ai au i te mau mea vi’ivi’i e rave rahi i mua i te aro o te Fatu, ’e ’ua tātarahapa ho’i au ma te māuiui rahi.</div><div class="francais">9 Mais souvenez-vous de l’iniquité du roi Noé et de ses prêtres ; et moi-même j’ai été pris au piège, et j’ai fait beaucoup de choses qui étaient abominables aux yeux du Seigneur, qui m’ont causé un profond repentir.</div></div><div class="verse-container"><div class="tahitien">10 ’Āre’a rā ’ia hope a’era te mau ’ati e rave rahi, ’ua fa’aro’o mai ra te Fatu i tā’u mau ti’aorora’a, ’e ’ua pāhono mai ra ho’i ’oia i tā’u mau pure, ’e ’ua fa’ariro ho’i ’oia iā’u ’ei mauha’a i roto i tōna nā rima nō te ’āfa’i mai ia ’outou e rave rahi i te ’ite i tāna parau mau.</div><div class="francais">10 Néanmoins, après beaucoup de tribulations, le Seigneur entendu mes supplications, et répondu à mes prières, et fait de moi un instrument entre ses mains pour en amener tant de vous à la connaissance de sa vérité.</div></div><div class="verse-container"><div class="tahitien">11 ’Āre’a rā, ’aita vau e fa’ahanahana nei iā’u iho i roto i te reira, nō te mea e ’ere ho’i au i te mea ti’amā ’ia fa’ahanahana iā’u iho nei.</div><div class="francais">11 Néanmoins, je ne me glorifie pas de cela, car je suis indigne de me glorifier de moi-même.</div></div><div class="verse-container"><div class="tahitien">12 ’E i teienei, tē parau atu nei au ia ’outou, ’ua hāmani-’ino-hia ’outou e te ari’i Noa, ’e ’ua riro ’outou ’ei tītī nāna ’e nā tōna mau tahu’a, ’e ’ua arata’ihia ho’i ’outou i roto i te mau ’ohipa ’ī’ino e rātou ; nō reira ’ua ru’uru’uhia ’outou ’e te mau tā’amu nō te mau ’ohipa ’ī’ino.</div><div class="francais">12 Et maintenant, je vous le dis, vous avez été opprimés par le roi Noé, et avez été asservis par lui et par ses prêtres, et avez été entraînés dans l’iniquité par eux ; c’est pourquoi, vous étiez liés par les liens de l’iniquité.</div></div><div class="verse-container"><div class="tahitien">13 ’E i teienei, ’ua fa’aorahia ’outou e te mana o te Atua i taua mau ru’uru’ura’a ra ; ’oia ïa, i te rima o te ari’i Noa ’e tōna mau ta’ata, ’e ’oia ato’a i te mau tā’amura’a nō te mau ’ohipa ’ī’ino, ’e nō reira ’ua hina’aro vau ’ia tāmau māite ā ’outou i roto i teie ti’amāra’a i fa’ati’amāhia ai ’outou ra, ’e ’ia ’ore ’outou ’ia ti’aturi i te hō’ē ta’ata ’ei ari’i nō ’outou.</div><div class="francais">13 Et maintenant, puisque vous avez été délivrés de ces liens par le pouvoir de Dieu, oui, des mains du roi Noé et de son peuple, et aussi des liens de l’iniquité, je désire que vous demeuriez fermes dans cette liberté qui vous rendus libres et que vous ne vous fiiez à aucun homme pour qu’il soit votre roi.</div></div><div class="verse-container"><div class="tahitien">14 ’E ’oia ato’a ’eiaha ’outou e ti’aturi i te tahi ta’ata ’ei ’orometua ’e ’ei ha’api’i nō ’outou, maori rā e ta’ata ’oia nō te Atua, i te haerera’a nā tōna ra mau ’ē’a ’e te ha’apa’ora’a i tāna ra mau fa’auera’a.</div><div class="francais">14 Et aussi, ne vous fiez à personne pour qu’il vous instruise ou exerce un ministère parmi vous, si ce n’est un homme de Dieu, marchant dans ses voies et gardant ses commandements.</div></div><div class="verse-container"><div class="tahitien">15 ’Ua nā reira Alama i te ha’api’i atu i tōna ra mau ta’ata, ’ia aroha te ta’ata tāta’itahi i tōna ta’ata tupu mai tāna e aroha iāna ihora, ’ia ’ore te mārōra’a ’ia tupu i rotopū ia rātou ra.</div><div class="francais">15 C’est ainsi qu’Alma instruisit son peuple, afin que chacun aimât son prochain comme lui-même, afin qu’il n’y eût pas de querelles parmi eux.</div></div><div class="verse-container"><div class="tahitien">16 ’E i teienei, ’o Alama tō rātou tahu’a rahi, ’e nāna ho’i i fa’ati’a i tā rātou ’ēkālesia.</div><div class="francais">16 Et maintenant, Alma était leur grand prêtre, fondateur de leur Église.</div></div><div class="verse-container"><div class="tahitien">17 ’E i muri a’era, ’aita roa e ta’ata i fāri’i i te mana nō te a’o ’e nō te ha’api’i, maori rā nā roto iāna nō ’ō mai i te Atua ra. Nō reira ’ua fa’atōro’a ’oia i te mau tahu’a ato’a ’e te mau ’orometua ato’a ho’i nō rātou ra ; ’e ’aita roa te hō’ē a’e i fa’atōro’ahia maori rā ’o te feiā parauti’a ana’e.</div><div class="francais">17 Et il arriva que personne ne recevait l’autorité de prêcher ou d’enseigner, si ce n’était par lui, de la part de Dieu. C’est pourquoi, il consacrait tous leurs prêtres et tous leurs instructeurs ; et nul n’était consacré s’il n’était un homme juste.</div></div><div class="verse-container"><div class="tahitien">18 Nō reira ’ua pāruru rātou i tō rātou mau ta’ata, ’e ’ua tauturu ho’i ia rātou i roto i te mau mea parauti’a.</div><div class="francais">18 Ils veillèrent ainsi sur leur peuple et le nourrirent des choses relatives à la justice.</div></div><div class="verse-container"><div class="tahitien">19 ’E i muri a’era, ’ua manuia maita’i rātou i ni’a i te fenua, ’e ’ua ma’iri ihora rātou i te i’oa o taua fenua ra ’o Helama.</div><div class="francais">19 Et il arriva qu’ils commencèrent à prospérer extrêmement dans le pays ; et ils appelèrent le pays Hélam.</div></div><div class="verse-container"><div class="tahitien">20 ’E i muri a’era, ’ua tupu rātou i te rahi ’e ’ua manuia maita’i ho’i rātou i taua fenua ra nō Helama ; ’e ’ua patu ihora rātou i te hō’ē ’oire, ’e ’ua ma’iri ihora i te i’oa o taua ’oire ra ’o Helama.</div><div class="francais">20 Et il arriva qu’ils se multiplièrent et prospérèrent extrêmement au pays d’Hélam ; et ils construisirent une ville qu’ils appelèrent la ville d’Hélam.</div></div><div class="verse-container"><div class="tahitien">21 ’Āre’a rā ’ua ti’a i te Fatu ’ia ’avau mai i tōna ra mau ta’ata ; ’oia ïa, tē tāmata mai ra ’oia i tō rātou fa’a’oroma’i ’e tō rātou fa’aro’o ho’i.</div><div class="francais">21 Néanmoins, le Seigneur juge bon de châtier son peuple ; oui, il met à l’épreuve sa patience et sa foi.</div></div><div class="verse-container"><div class="tahitien">22 ’Āre’a rā—’o ’oia ’o tē ti’aturi iāna ra, e fa’ateiteihia ïa i te mahana hope’a ra. ’Oia ïa, ’ua nā-reira-hia teie nei feiā.</div><div class="francais">22 Néanmoins, quiconque place sa confiance en lui sera élevé au dernier jour. Oui, et ainsi en fut-il de ce peuple.</div></div><div class="verse-container"><div class="tahitien">23 Inaha ho’i, e fa’a’ite atu vau ia ’outou ē, ’ua arata’ihia rātou i roto i te fa’atītīra’a, ’e ’aore e ti’a i te tahi ’ia fa’aora ia rātou, maori rā ’o te Fatu tō rātou Atua ana’e ra ; ’oia ïa, te Atua o Aberahama ’e Isaaka ’e Iakoba.</div><div class="francais">23 Car voici, je vais vous montrer qu’il fut réduit en servitude, et que personne ne pouvait le délivrer, si ce n’est le Seigneur, son Dieu, oui, le Dieu d’Abraham, et d’Isaac, et de Jacob.</div></div><div class="verse-container"><div class="tahitien">24 ’E i muri a’era, ’ua fa’aora ’oia ia rātou ē, ’ua fa’a’ite ato’a atu ra ’oia i tōna mana rahi ia rātou, ’e ’ua ’oa’oa rahi rātou.</div><div class="francais">24 Et il arriva qu’il le délivra et qu’il lui montra son grand pouvoir, et grande fut sa joie.</div></div><div class="verse-container"><div class="tahitien">25 Inaha ho’i, i muri a’era, ’a pārahi ai rātou i te fenua ra nō Helama, ’oia ïa, i te ’oire nō Helama, ’e ’a fa’a’apu noa ai ho’i rātou i te fenua ē ’ati noa a’e, inaha, tei te mau ’ōti’a o te fenua ra te tahi nu’u fa’ehau o te mau ’āti Lamana.</div><div class="francais">25 Car voici, il arriva que tandis qu’il était au pays d’Hélam, oui, dans la ville d’Hélam, tandis qu’il cultivait le pays alentour, voici, une armée de Lamanites se trouvait dans les régions frontières du pays.</div></div><div class="verse-container"><div class="tahitien">26 I teienei, i muri a’era, ’ua horo mai ra te mau taea’e o Alama mai tā rātou mau fa’a’apu mai, ’e ’ua ha’aputuputu ihora rātou ia rātou iho i roto i te ’oire nō Helama ; ’e ’ua mata’u roa ihora rātou nō te taera’a mai te mau ’āti Lamana ra</div><div class="francais">26 Alors, il arriva que les frères d’Alma s’enfuirent de leurs champs, et se rassemblèrent dans la ville d’Hélam ; et ils étaient très effrayés à cause de l’apparition des Lamanites.</div></div><div class="verse-container"><div class="tahitien">27 ’Āre’a rā ’ua haere mai ra Alama ’e ’ua ti’a a’era i rotopū ia rātou, ’e ’ua a’o atu ra ia rātou ’eiaha rātou e mata’u, ’ia ha’amana’o rā i te Fatu tō rātou Atua, ’e nāna ho’i rātou e fa’aora.</div><div class="francais">27 Mais Alma s’avança, et se tint parmi eux, et les exhorta à ne pas être effrayés, mais à se souvenir du Seigneur, leur Dieu, et il les délivrerait.</div></div><div class="verse-container"><div class="tahitien">28 Nō reira ’ua fa’a’ore rātou i tō rātou mata’u, ’e ’ua ha’amata ihora rātou i te ti’aoro atu i te Fatu ’ia ha’amarū ’oia i te ’ā’au o te mau ’āti Lamana, ’ia fa’aorahia rātou, ’e tā rātou mau vahine, ’e tā rātou mau tamari’i.</div><div class="francais">28 C’est pourquoi, ils firent taire leurs craintes et commencèrent à crier au Seigneur pour qu’il adoucisse le cœur des Lamanites, afin qu’ils les épargnent, eux, et leurs épouses, et leurs enfants.</div></div><div class="verse-container"><div class="tahitien">29 ’E i muri a’era, ’ua ha’amarū ihora te Fatu i te ’ā’au o te mau ’āti Lamana. ’E ’ua haere atu ra Alama e tōna mau taea’e, ’e ’ua tu’u atu ra ia rātou iho i roto i tō rātou rima ; ’e ’ua rave ihora te mau ’āti Lamana i te fenua ra nō Helama.</div><div class="francais">29 Et il arriva que le Seigneur adoucit le cœur des Lamanites. Et Alma et ses frères s’avancèrent et se livrèrent entre leurs mains ; et les Lamanites prirent possession du pays d’Hélam.</div></div><div class="verse-container"><div class="tahitien">30 I teienei, ’ua mo’e roa te mau nu’u fa’ehau o te mau ’āti Lamana tei a’ua’u atu i te mau ta’ata o te ari’i Limehi, ’oia ïa, ’ua mo’e roa rātou i roto i te mēdēbara e rave rahi mahana.</div><div class="francais">30 Or, les armées des Lamanites, qui avaient poursuivi le peuple du roi Limhi, s’étaient perdues de nombreux jours dans le désert.</div></div><div class="verse-container"><div class="tahitien">31 ’E inaha, ’ua ’itehia ia rātou te mau tahu’a o te ari’i Noa i te tahi vāhi tā rātou i ma’iri i te i’oa ia Amulona ; ’e ’ua ha’amata rātou i te pārahi i te fenua nō Amulona, ’e ’ua ha’amata ho’i i te fa’a’apu i te fenua.</div><div class="francais">31 Et voici, elles avaient trouvé ces prêtres du roi Noé, en un lieu qu’ils appelaient Amulon ; et ils avaient commencé à posséder le pays d’Amulon et avaient commencé à cultiver le sol.</div></div><div class="verse-container"><div class="tahitien">32 I teienei ’o Amulona te i’oa o te ta’ata fa’atere o taua mau tahu’a ra.</div><div class="francais">32 Or, le nom du chef de ces prêtres était Amulon.</div></div><div class="verse-container"><div class="tahitien">33 ’E i muri a’era ’ua tāparu atu ra Amulona i te mau ’āti Lamana ; ’e ’ua tono ato’a atu ra ’oia i tā rātou mau vahine, ’oia ho’i, te mau tamāhine a te mau ’āti Lamana, nō te tāparu atu i tō rātou mau taea’e, ’ia ’ore rātou ’ia taparahi i tā rātou mau tāne.</div><div class="francais">33 Et il arriva qu’Amulon supplia les Lamanites ; et il fit aussi avancer leurs épouses, qui étaient les filles des Lamanites, pour qu’elles supplient leurs frères, pour qu’ils ne fassent pas périr leurs maris.</div></div><div class="verse-container"><div class="tahitien">34 ’E ’ua aroha mai ra te mau ’āti Lamana ia Amulona ’e tōna mau taea’e, ’e ’aita atu ra ho’i rātou i taparahi ia rātou nō tā rātou mau vahine.</div><div class="francais">34 Et les Lamanites eurent compassion d’Amulon et de ses frères, et ne les firent pas périr, à cause de leurs épouses.</div></div><div class="verse-container"><div class="tahitien">35 ’E ’ua ’āmui ihora Amulona ’e tōna mau taea’e i te mau ’āti Lamana, ’e tē haere noa ra rātou nā roto i te mēdēbara i te ’imira’a i te fenua nō Nephi, ’e ’ua ’ite a’era rātou i te fenua nō Helama, tei pārahihia e Alama ’e tōna ra mau taea’e.</div><div class="francais">35 Et Amulon et ses frères s’unirent aux Lamanites, et ils voyageaient dans le désert à la recherche du pays de Néphi, lorsqu’ils découvrirent le pays d’Hélam, qui était possédé par Alma et ses frères.</div></div><div class="verse-container"><div class="tahitien">36 ’E i muri a’era, ’ua fafau mai ra te mau ’āti Lamana ia Alama ’e tōna mau taea’e ē, mai te mea e fa’a’ite atu rātou ia rātou i te ’ē’a ē tae atu ai i te fenua ra nō Nephi, e’ita rātou e taparahi ia rātou ’e e hōro’a mai rātou i tō rātou ti’amāra’a.</div><div class="francais">36 Et il arriva que les Lamanites promirent à Alma et à ses frères que s’ils leur montraient le chemin qui conduisait au pays de Néphi, ils leur accorderaient la vie et la liberté.</div></div><div class="verse-container"><div class="tahitien">37 ’Āre’a rā i muri iho i tō Alama fa’a’itera’a atu i te ’ē’a ia rātou ē tae atu ai i te fenua ra nō Nephi, ’aita te mau ’āti Lamana i ha’apa’o i tā rātou fafaura’a ; ’ua fa’ati’a rā rātou i te mau tīa’i ē ’ati noa a’e te fenua ra nō Helama, i ni’a a’e ia Alama ’e tōna ra mau taea’e.</div><div class="francais">37 Mais lorsqu’Alma leur eut montré le chemin qui conduisait au pays de Néphi, les Lamanites ne voulurent pas tenir leur promesse ; mais ils mirent des gardes tout autour du pays d’Hélam, sur Alma et ses frères.</div></div><div class="verse-container"><div class="tahitien">38 ’E ’ua haere atu te toe’a o rātou i te fenua ra nō Nephi ; ’e ’ua ho’i mai ra te tahi pae o rātou i te fenua ra nō Helama, ’e ’ua ’āfa’i ato’a mai rātou i te mau vahine ’e te mau tamari’i a te mau tīa’i ’o tei vaiihohia atu i taua fenua ra.</div><div class="francais">38 Et le reste d’entre eux alla au pays de Néphi ; et une partie d’entre eux retourna au pays d’Hélam, et amena aussi les épouses et les enfants des gardes qui avaient été laissés dans le pays.</div></div><div class="verse-container"><div class="tahitien">39 ’E ’ua fa’ati’a mai ra te ari’i o te mau ’āti Lamana ’ia fa’arirohia Amulona ’ei ari’i ’e ’ei tāvana i ni’a a’e i tōna ta’ata i te fenua ra nō Helama ; ’āre’a rā ’aita tōna e mana ’ia rave i te tahi atu mea tei ’ore i au i te mana’o o te ari’i o te mau ’āti Lamana.</div><div class="francais">39 Et le roi des Lamanites avait accordé à Amulon d’être roi et gouverneur de son peuple qui était au pays d’Hélam ; néanmoins, il n’aurait aucun pouvoir de faire quoi que ce soit de contraire à la volonté du roi des Lamanites.</div></div>
    <div class="verse-container introduction"><div class="tahitien">’Ua hāmani ’ino Amulona ia Alama ’e tōna mau ta’ata—E ha’apohehia rātou mai te mea e pure rātou—’Ua fa’ariro te Fatu i tā rātou mau hōpoi’a ’ei mea māmā—’Ua fa’aora ’oia ia rātou i te fa’atītīra’a, ’e ’ua ho’i atu rātou i Zarahemela. Fātata 145–120H.M.</div><div class="francais">Amulon persécute Alma et son peuple — On les mettra à mort s’ils prient — Le Seigneur fait en sorte que leurs fardeaux paraissent légers — Il les délivre de la servitude, et ils retournent à Zarahemla. Vers 145–120 av. J.-C.</div></div>
    <nav>
        <a href="chapter_8_22.html">Chapitre précédent</a> | 
        <a href="chapter_8_24.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
