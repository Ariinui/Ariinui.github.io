
<!DOCTYPE html>
<html lang="fr">
<head>
    <meta charset="UTF-8">
    <title>Mosiah Chapitre 1</title>
    <link rel="stylesheet" href="../styles.css">
</head>
<body>
    <h1>Mosiah</h1>
    <h2>Mosiah Chapitre 1</h2>
    
    <div class="verse-container"><div class="tahitien">1 ’E i teienei, ’aita e mārōra’a fa’ahou i ni’a i te fenua tā’āto’a nō Zarahemela, i rotopū i te mau ta’ata i raro a’e i te hau o te ari’i ra ’o Beniamina, ’e ’ua pārahi noa te ari’i Beniamina ma te hau ē hope roa a’e te toe’a o tōna ra mau mahana.</div><div class="francais">1 Or, il n’y eut plus de querelles dans tout le pays de Zarahemla, parmi tout le peuple qui appartenait au roi Benjamin, de sorte que le roi Benjamin eut une paix continuelle tout le reste de ses jours.</div></div><div class="verse-container"><div class="tahitien">2 ’E i muri a’era, ’ua fānau mai ’oia e toru tamari’i tamāroa ; ’e ’ua ma’iri ’oia i tō rātou ra mau i’oa ’o Mosia, ’o Heloruma, ’e ’o Helamana. ’E ’ua fa’aue ’oia ia ha’api’ihia ia rātou te reo o tōna ra mau metua, ’ia riro rātou ’ei feiā ’aravihi ; ’e ’ia ’ite rātou i te mau tohura’a i parauhia mai e te vaha o tō rātou ra mau metua, ’o tei fa’ataehia mai ia rātou e te rima o te Fatu.</div><div class="francais">2 Et il arriva qu’il eut trois fils ; et il les appela Mosiah, et Hélorum, et Hélaman. Et il les fit instruire dans toute la langue de ses pères, afin qu’ils deviennent ainsi des hommes pleins de jugement, et afin qu’ils aient connaissance des prophéties qui avaient été dites par la bouche de leurs pères, qui leur avaient été remises par la main du Seigneur.</div></div><div class="verse-container"><div class="tahitien">3 ’E ’ua ha’api’i ato’a ho’i ’oia ia rātou nō ni’a i te mau pāpa’a parau i ’ō’otihia i ni’a i te mau ’api veo ra, i te nā ’ōra’a atu ē : E ta’u mau tamaiti, ’ua hina’aro vau ’ia ha’amana’o ’outou ē, ’āhiri ’aita teie nei mau ’api tei roto i te reira teie nei mau pāpa’a parau ’e teie nei mau fa’auera’a, ’ua pohe mau ïa tātou i roto i te pōiri i teienei, ’o tātou ’aore i ’ite i te mau parau ’aro a te Atua.</div><div class="francais">3 Et il les instruisit aussi concernant les annales qui étaient gravées sur les plaques d’airain, disant : Mes fils, je voudrais que vous vous souveniez que s’il n’y avait pas eu ces plaques, qui contiennent ces annales et ces commandements, nous aurions dû souffrir dans l’ignorance, oui, en ce moment même, ne connaissant pas les mystères de Dieu.</div></div><div class="verse-container"><div class="tahitien">4 ’Aita ho’i i ti’a i tō tātou ra metua tāne ia Lehi ’ia ha’amana’o i teie nei mau mea, i ti’a ai ’ia ha’api’ihia atu i tāna ra mau tamari’i, maori rā nā roto i te tauturura’a a teie nei mau ’api ; ’ua ha’api’ihia ho’i ’oia i te reo o te mau ’Aiphiti nō reira i ti’a ai iāna ’ia tai’o i teie nei mau ’ō’otira’a, ’e ’ia ha’api’i atu i te reira i tāna ra mau tamari’i, ’ia ti’a ato’a ho’i ia rātou ’ia ha’api’i atu i tā rātou mau tamari’i, ’e ’ua nā-reira-hia nō te fa’atupura’a i te mau fa’auera’a a te Atua ē tae roa mai i teie nei tau.</div><div class="francais">4 Car il n’aurait pas été possible à notre père, Léhi, de se souvenir de toutes ces choses, pour les enseigner à ses enfants, s’il n’y avait pas eu l’aide de ces plaques ; car, ayant été instruit dans la langue des Égyptiens, il pouvait lire ces inscriptions gravées et les enseigner à ses enfants, afin qu’ils pussent ainsi les enseigner à leurs enfants, accomplissant ainsi les commandements de Dieu, oui, jusqu’à présent.</div></div><div class="verse-container"><div class="tahitien">5 Tē parau atu nei au ia ’outou na, e tā’u mau tamaiti, ’āhiri ’aita teie nei mau mea i ha’apa’ohia ’e i fa’ahereherehia ho’i e te rima o te Atua ra, ’ia ti’a ia tātou ’ia tai’o ’e ’ia māramarama i tāna ra mau parau ’aro, ’e ’ia vai māite noa tāna mau fa’auera’a i mua i tō tātou aro, ’ua riro ïa te fa’aro’o o tō tātou mau metua i te paruparu ; ’e ’ua riro ato’a tātou mai tō tātou mau taea’e, mai te mau ’āti Lamana ra te huru, ’o tei ’ore roa i ’ite i teie nei mau mea, ’e ’aita ato’a ho’i rātou i ti’aturi i te reira ’a ha’api’ihia atu ai rātou, nō te mea tē ti’aturi noa ra rātou i te mau peu tumu hape a tō rātou ra mau tupuna.</div><div class="francais">5 Je vous dis, mes fils, que s’il n’y avait pas ces choses, qui ont été gardées et préservées par la main de Dieu afin que nous puissions lire et comprendre ce qui concerne ses mystères, et toujours avoir ses commandements sous les yeux, même nos pères auraient dégénéré dans l’incrédulité, et nous aurions été semblables à nos frères, les Lamanites, qui ne savent rien de ces choses, et n’y croient même pas lorsqu’on les leur enseigne, à cause des traditions de leurs pères, qui ne sont pas correctes.</div></div><div class="verse-container"><div class="tahitien">6 E tā’u mau tamaiti, ’ua hina’aro vau ’ia ha’amana’o ’outou ē, e parau mau teie nei mau parau, ’e e parau mau ato’a ho’i teie nei mau pāpa’a parau. ’E inaha, te mau ’api a Nephi tei roto i te reira te mau pāpa’a parau ’e te mau parau a tō tātou ra mau metua, mai te taime i fa’aru’e ai rātou i Ierusalema ē tae roa mai i teienei, e parau mau roa ïa ; ’ua ’ite māite tātou i te reira, nō te mea tei mua ïa i tō tātou nei mata.</div><div class="francais">6 Ô mes fils, je voudrais que vous vous souveniez que ces paroles sont vraies, et aussi que ces annales sont vraies . Et voici, également les plaques de Néphi, qui contiennent les annales et les paroles de nos pères depuis le moment où ils quittèrent Jérusalem jusqu’à maintenant, et elles sont vraies ; et nous pouvons savoir qu’elles sont sûres, parce que nous les avons sous les yeux.</div></div><div class="verse-container"><div class="tahitien">7 ’E i teienei, e tā’u mau tamaiti, ’ua hina’aro vau ’ia ha’amana’o ’outou i te ’imi māite i taua mau mea nei, ’ia faufa’ahia ’outou i te reira ; ’e ’ua hina’aro ato’a vau ’ia ha’apa’o ’outou i te mau fa’auera’a a te Atua, ’ia manuia ’outou i ni’a i te fenua nei, mai te au i te mau fafaura’a tā te Fatu i nā reira i tō tātou ra mau metua.</div><div class="francais">7 Et maintenant, mes fils, je voudrais que vous vous souveniez de les sonder diligemment afin d’en tirer profit ; et je voudrais que vous gardiez les commandements de Dieu afin de prospérer dans le pays, selon les promesses que le Seigneur faites à nos pères.</div></div><div class="verse-container"><div class="tahitien">8 ’E e rave rahi atu ā te mau mea tā te ari’i Beniamina i ha’api’i atu i tāna mau tamari’i tamāroa, ’e tei ’ore ho’i i pāpa’ihia i roto i teie nei buka.</div><div class="francais">8 Et le roi Benjamin enseigna à ses fils beaucoup d’autres choses qui ne sont pas écrites dans ce livre.</div></div><div class="verse-container"><div class="tahitien">9 ’E i muri a’era, ’ia fa’aoti a’era te ari’i Beniamina i te ha’api’ira’a atu i tāna mau tamari’i tamāroa, ’ua ruhiruhiā roa ihora ’oia ; ’e ’ua ’ite ho’i ’oia ē, e haere vave atu ’oia nā te ’ē’a e haerehia nei e tō te ao ato’a nei ; nō reira, ’ua mana’o ’oia e mea ti’a iāna ’ia ha’amau i te bāsileia i ni’a i te hō’ē o tāna mau tamari’i tamāroa.</div><div class="francais">9 Et il arriva que lorsque le roi Benjamin eut fini d’instruire ses fils, il devint vieux, et il vit qu’il devrait très bientôt aller où va tout ce qui est terrestre ; il pensa donc qu’il était opportun de conférer le royaume à l’un de ses fils.</div></div><div class="verse-container"><div class="tahitien">10 Nō reira, ’ua ani a’era ’oia ’ia arata’ihia mai Mosia i mua iāna, ’e teie te mau parau tāna i parau atu iāna, i te nā-’ō-ra’a atu ē : E tā’u tamaiti, ’ua hina’aro vau ’ia fa’ahaere atu ’oe i te hō’ē parau poro’i i ni’a i teie fenua ta’ata i rotopū i teie mau ta’ata ato’a, ’oia ho’i i te mau ta’ata o Zarahemela, ’e te mau ta’ata o Mosia ’o tē pārahi nei i ni’a i te fenua nei, ’ia ti’a ia rātou ’ia ha’aputuputu-’āmui-hia mai ; e ananahi au e poro atu ai nā roto i tō’u iho nei vaha i tō’u nei mau ta’ata ē, ’o ’oe te ari’i ’e te tāvana i ni’a iho i teie nei mau ta’ata ’o tā te Fatu tā tō tātou Atua i hōro’a mai ia tāua.</div><div class="francais">10 C’est pourquoi il fit amener Mosiah devant lui ; et voici les paroles qu’il lui adressa, disant : Mon fils, je voudrais que tu fasses une proclamation à travers tout ce pays, parmi tout ce peuple, c’est-à-dire au peuple de Zarahemla et au peuple de Mosiah, qui demeure dans le pays, afin qu’il soit rassemblé ; car le lendemain je proclamerai de ma propre bouche à ce peuple, qui est le mien, que tu es roi et gouverneur de ce peuple, que le Seigneur, notre Dieu, nous donné.</div></div><div class="verse-container"><div class="tahitien">11 ’E ’oia ato’a, e ma’iri au i te hō’ē i’oa i ni’a i teie nei feiā, ’ia ’ite-’ē-hia rātou i te mau ta’ata ato’a i arata’ihia mai e te Fatu te Atua i rāpae i te fenua ra nō Ierusalema ; e nā reira vau nō tō rātou itoito i te ha’apa’ora’a i te mau fa’auera’a a te Fatu.</div><div class="francais">11 Et de plus, je donnerai à ce peuple un nom, afin qu’on puisse ainsi le distinguer par-dessus tous les peuples que le Seigneur Dieu fait sortir du pays de Jérusalem ; et cela, je le fais parce qu’il été un peuple diligent à garder les commandements du Seigneur.</div></div><div class="verse-container"><div class="tahitien">12 E ma’iri ho’i au i te hō’ē i’oa i ni’a ia rātou, ’o tē ’ore roa e paraihia, maori rā nā roto i te ’ōfatira’a ture.</div><div class="francais">12 Et je lui donne un nom qui ne sera jamais effacé, si ce n’est par la transgression .</div></div><div class="verse-container"><div class="tahitien">13 ’Oia ïa, tē parau fa’ahou atu nei ā vau ia ’oe, mai te mea e ’ōfati teie mau ta’ata ’o tei ha’amaita’i-rahi-hia e te Fatu i te ture, ’e ’a riro ai ’ei feiā parauti’a ’ore ’e te fa’aturi, e fa’aru’e te Fatu ia rātou, ’ia riro noa rātou ’ei feiā paruparu mai tō rātou ra mau taea’e ; ’e ’aita roa ’oia e fa’aherehere fa’ahou ia rātou nā roto i tōna mana fāito ’ore ’e te māere, mai tāna i fa’aherehere i tō tātou mau metua.</div><div class="francais">13 Oui, et de plus, je te dis que si ce peuple hautement favorisé par le Seigneur vient à tomber dans la transgression et à devenir un peuple méchant et adultère, le Seigneur le livrera, afin qu’ainsi il devienne faible comme ses frères ; et il ne le préservera plus par sa puissance incomparable et merveilleuse, comme il préservé nos pères jusqu’ici.</div></div><div class="verse-container"><div class="tahitien">14 ’E tē parau atu nei au ia ’oe, ’āhiri ’aita ’oia i fa’atoro mai i tōna rima nō te fa’aherehere i tō tātou mau metua, ’ua topa ïa rātou i roto i te rima o te mau ’āti Lamana, ’ei tītī nō tō rātou ’ino’ino.</div><div class="francais">14 Car je te dis que s’il n’avait pas étendu son bras pour préserver nos pères, ils seraient tombés entre les mains des Lamanites et seraient devenus les victimes de leur haine.</div></div><div class="verse-container"><div class="tahitien">15 ’E i muri a’era, ’ia fa’aoti a’era te ari’i Beniamina i teie nei mau parau i tāna tamaiti, ’ua hōro’a atu ra ’oia i te hōpoi’a iāna nō ni’a i te mau ’ohipa ato’a o te bāsileia.</div><div class="francais">15 Et il arriva que lorsque le roi Benjamin eut fini de dire ces paroles à son fils, il lui donna la charge de toutes les affaires du royaume.</div></div><div class="verse-container"><div class="tahitien">16 ’E ’oia fa’ahou, ’ua fa’aue ato’a atu ra ’oia iāna ’ia ha’apa’o i te mau pāpa’a parau i ’ō’otihia i ni’a i te mau ’api veo ; ’e te mau ’api ato’a a Nephi ; ’e te ’o’e a Labana, ’e te pōpō, ’oia ho’i, te ’avei’a, tei arata’i i tō tātou mau metua nā roto i te mēdēbara, ’e tei fa’aineinehia ho’i e te rima o te Fatu ’ia arata’ihia rātou e te reira, te ta’ata ato’a tei au i tōna fa’aro’o ’e tōna ha’apa’o maita’i iāna ra.</div><div class="francais">16 Et de plus, il lui donna aussi la charge des annales qui étaient gravées sur les plaques d’airain ; et aussi les plaques de Néphi ; et aussi l’épée de Laban et la boule, ou directeur, qui conduisit nos pères à travers le désert, qui fut préparée par la main du Seigneur, afin que chacun d’eux fût ainsi conduit selon l’attention et la diligence dont il faisait preuve envers lui.</div></div><div class="verse-container"><div class="tahitien">17 Nō reira, nō tō rātou ha’apa’o ’ore i ’ore ai rātou i manuia, ’aore ho’i i tere maita’i i tō rātou ra haere’a, ’āre’a rā ’ua tūra’ihia rātou i muri, ’e ’ua fa’ataehia mai te riri o te Atua i ni’a ia rātou ; ’e nō reira ’ua tā’irihia rātou i te o’e ’e te mau ’ati rahi, nō te fa’ati’arepu ia rātou ’ia ha’amana’o i tā rātou ’ohipa.</div><div class="francais">17 C’est pourquoi, comme ils étaient infidèles, ils ne prospérèrent ni ne progressèrent dans leur voyage, mais furent poussés en arrière et encoururent le déplaisir de Dieu ; et pour cette raison, ils furent frappés de famine et de grandes afflictions, pour les inciter à se souvenir de leur devoir.</div></div><div class="verse-container"><div class="tahitien">18 ’E i teienei, i muri a’era, ’ua haere atu ra Mosia ’e ’ua rave ihora i tā tōna metua tāne i fa’aue mai iāna ra, ’e ’ua poro atu ra i te mau ta’ata ato’a i te fenua nō Zarahemela, ’ia putuputu mai rātou, ’e ’ia haere atu rātou i te hiero nō te fa’aro’o i te mau parau tā tōna metua tāne e parau mai ia rātou ra.</div><div class="francais">18 Et alors, il arriva que Mosiah alla et fit ce que son père lui avait commandé, et fit une proclamation à tout le peuple qui était au pays de Zarahemla, afin qu’il se rassemblât pour monter au temple entendre les paroles que son père lui dirait.</div></div>
    <div class="verse-container introduction"><div class="tahitien">’Ua a’o atu te ari’i Beniamina i tōna mau ta’ata—’Ua fa’a’ite atu ’oia i te huru parauti’a, te huru ’āfaro, ’e te huru pae vārua nō tāna fa’aterera’a—’Ua a’o atu ’oia ia rātou ’ia tāvini i tō rātou Ari’i i te Ao ra—E fāri’i te feiā e mārō atu i te Atua i te mamae rahi mai te auahi pohe ’ore ra. Fātata 124H.M.</div><div class="francais">Le roi Benjamin s’adresse à son peuple — Il rappelle l’équité, l’impartialité et la spiritualité de son règne — Il lui recommande de servir son Roi céleste — Ceux qui se rebellent contre Dieu connaîtront une angoisse semblable à un feu qui ne s’éteint pas. Vers 124 av. J.-C.</div></div>
    <p>
        
        <a href="chapter_8_2.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
