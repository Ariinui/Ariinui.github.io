
<!DOCTYPE html>
<html lang="fr">
<head>
    <meta charset="UTF-8">
    <title>4 Ne Chapitre 1</title>
    <link rel="stylesheet" href="../styles.css">
</head>
<body>
    <h1>4 Ne</h1>
    <h2>4 Ne Chapitre 1</h2>
    
    <div class="verse-container"><div class="tahitien">1 ’E i muri a’era, ’ia ma’iri ihora te toru ’ahuru ’e ma maha o te matahiti, ’e ’oia ato’a te toru ’ahuru ’e ma pae, ’e inaha, ’ua fa’ati’a te mau pipi a Iesu i te ’ēkālesia a te Mesia i roto i te mau fenua pā’āto’a ē ’ati noa a’e. ’E ’o rātou e rave rahi ’o tei haere mai ia rātou ma te tātarahapa mau i tā rātou mau hara, ’ua bāpetizohia ïa nā roto i te i’oa o Iesu ; ’e ’ua fāri’i ato’a ho’i rātou i te Vārua Maita’i.</div><div class="francais">1 Et il arriva que la trente-quatrième année passa, et aussi la trente-cinquième, et voici, les disciples de Jésus avaient formé une Église du Christ dans les pays alentour. Et tous ceux qui venaient à eux et se repentaient vraiment de leurs péchés étaient baptisés au nom de Jésus ; et ils recevaient aussi le Saint-Esprit.</div></div><div class="verse-container"><div class="tahitien">2 ’E i muri a’era, ’ia tae i te toru ’ahuru ’e ma ono o te matahiti, ’ua fa’afāriuhia te mau ta’ata pā’āto’a i ni’a i te fenua i te Fatu, te mau ’āti Nephi ’e te mau ’āti Lamana, ’e ’aita roa te mau mārōra’a ’e te mau tama’ira’a i tupu i rotopū ia rātou, ’e ’ua rave te ta’ata tāta’itahi i te mea ti’a te tahi i te tahi.</div><div class="francais">2 Et il arriva que la trente-sixième année, le peuple fut entièrement converti au Seigneur, sur toute la surface du pays, tant les Néphites que les Lamanites, et il n’y avait pas de querelles ni de controverses parmi eux, et tous les hommes pratiquaient la justice les uns envers les autres.</div></div><div class="verse-container"><div class="tahitien">3 ’E ’ua ’āmui-tāhō’ē-hia tā rātou mau mea ato’a i rotopū ia rātou ; nō reira ’aita e feiā tao’a ’e te veve, ’aita e feiā tītī ’e te ti’amā, ’āre’a rā ’ua riro rātou pā’āto’a ’ei feiā ti’amā, ’e ’ei feiā ’o tē fāri’i i te hōro’ara’a nō ’ō mai i te ra’i ra.</div><div class="francais">3 Et ils avaient tout en commun ; c’est pourquoi il n’y avait ni riches ni pauvres, ni esclaves ni hommes libres, mais ils étaient tous affranchis et participants du don céleste.</div></div><div class="verse-container"><div class="tahitien">4 ’E i muri a’era, ’ua ma’iri ato’a ihora te toru ’ahuru ’e ma hitu o te matahiti, ’e tē vai noa ra te hau i ni’a i te fenua.</div><div class="francais">4 Et il arriva que la trente-septième année passa aussi et il continuait à avoir la paix dans le pays.</div></div><div class="verse-container"><div class="tahitien">5 ’E ’ua ravehia te mau ’ohipa rahi ’e te māere e te mau pipi a Iesu, ’e nō reira ho’i ’ua fa’aora rātou i te feiā ma’i, ’ua fa’ati’a mai i te feiā pohe, ’ua fa’aora i te feiā piri’o’i ’ia haere, ’e te feiā matapō ’ia ’ite, ’e te feiā tari’a turi ’ia fa’aro’o ; ’e ’ua rave rātou i te mau huru semeio ato’a i rotopū i te mau tamari’i a te ta’ata nei ; ’e ’aita roa rātou i rave i te hō’ē a’e semeio maori rā ’ua ravehia te reira nā roto i te i’oa o Iesu.</div><div class="francais">5 Et des œuvres grandes et merveilleuses furent accomplies par les disciples de Jésus, de sorte qu’ils guérissaient les malades, et ressuscitaient les morts, et faisaient marcher les estropiés, et rendaient la vue aux aveugles et l’ouïe aux sourds ; et ils accomplirent toutes sortes de miracles parmi les enfants des hommes ; et ils ne faisaient de miracles qu’au nom de Jésus.</div></div><div class="verse-container"><div class="tahitien">6 ’E ’ua ma’iri ihora te toru ’ahuru ’e ma va’u o te matahiti, ’e mai te reira ato’a te toru ’ahuru ’e ma iva, ’e te maha ’ahuru ’e ma hō’ē, ’e te maha ’ahuru ’e ma piti, ’oia ïa, ’e ’ua ma’iri ato’a ihora te maha ’ahuru ’e ma iva, ’e ’oia ato’a te pae ’ahuru ’e ma hō’ē, ’e te pae ’ahuru ’e ma piti ; ’oia ïa, ē tae noa atu ’ua ma’iri ato’a te pae ’ahuru ’e ma iva o te mau matahiti.</div><div class="francais">6 Et ainsi passa la trente-huitième année, et aussi la trente-neuvième, et la quarante et unième, et la quarante-deuxième, oui, jusqu’à ce que quarante-neuf ans fussent passés, et aussi la cinquante et unième et la cinquante-deuxième ; oui, et même jusqu’à ce que cinquante-neuf ans fussent passés.</div></div><div class="verse-container"><div class="tahitien">7 ’E ’ua ha’amanuia rahi te Fatu ia rātou i ni’a i te fenua ; ’oia ïa, ’e nō reira ho’i ’ua patu fa’ahou rātou i te mau ’oire i te vāhi nō te mau ’oire i pa’apa’a i te auahi.</div><div class="francais">7 Et le Seigneur les fit prospérer extrêmement dans le pays ; oui, de sorte qu’ils reconstruisirent des villes là où des villes avaient été brûlées.</div></div><div class="verse-container"><div class="tahitien">8 ’Oia ïa, ’ua patu fa’ahou rātou i taua ’oire rahi ra nō Zarahemela.</div><div class="francais">8 Oui, ils firent même reconstruire la grande ville de Zarahemla .</div></div><div class="verse-container"><div class="tahitien">9 ’Āre’a rā e rave rahi te mau ’oire i tomo, ’e ’ua haere mai ra te mau pape i ni’a ’e ’ua tāpo’ihia i te reira ; nō reira, ’aita roa i ti’a i teie mau ’oire ’ia fa’a’āpīhia.</div><div class="francais">9 Mais il avait beaucoup de villes qui avaient été englouties, et des eaux étaient montées à leur place ; c’est pourquoi ces villes ne purent être rebâties.</div></div><div class="verse-container"><div class="tahitien">10 ’E i teienei, inaha, i muri a’era, ’ua tupu rahi te pūai o te mau ta’ata o Nephi, ’e ’ua tupu ’oi’oi rahi rātou ’e ’ua riro mai ho’i ’ei feiā nehenehe ’e te auhia.</div><div class="francais">10 Et maintenant, voici, il arriva que le peuple de Néphi devint fort, et se multiplia extrêmement vite, et devint un peuple extrêmement beau et agréable.</div></div><div class="verse-container"><div class="tahitien">11 ’E tē fa’aipoipohia ra rātou, ’e te hōro’ahia ra ’ia fa’aipoipohia, ’e tē ha’amaita’ihia ra mai te au i te rahi o te mau fafaura’a ’o tā te Fatu i fafau atu ia rātou.</div><div class="francais">11 Et ils se mariaient, et mariaient leurs enfants, et étaient bénis, selon la multitude des promesses que le Seigneur leur avait faites.</div></div><div class="verse-container"><div class="tahitien">12 ’E ’aita rātou i pe’e atu i te mau ’ohipa ’e te ’ōro’a nō te ture a Mose ; ’āre’a rā ’ua pe’e atu rātou i te mau fa’auera’a tei fāri’ihia e rātou nō ’ō mai i tō rātou Fatu ’e tō rātou Atua, ma te tāmau noa i te ha’apae i te mā’a ’e i te pure, ’e i te ha’aputuputu pinepine nō te pure ’e nō te fa’aro’o i te parau a te Fatu.</div><div class="francais">12 Et ils ne marchaient plus selon les observances et les ordonnances de la loi de Moïse ; mais ils marchaient selon les commandements qu’ils avaient reçus de leur Seigneur et de leur Dieu, persévérant dans le jeûne et la prière, et se réunissant souvent, à la fois pour prier et pour entendre la parole du Seigneur.</div></div><div class="verse-container"><div class="tahitien">13 ’E i muri a’era, ’aita roa te mārōra’a i tupu i rotopū i te mau ta’ata ato’a i ni’a i te fenua ato’a ; ’āre’a rā ’ua ravehia te mau semeio rahi i rotopū i te mau pipi a Iesu.</div><div class="francais">13 Et il arriva qu’il n’y eut pas de querelles parmi tout le peuple dans tout le pays ; mais de grands miracles étaient accomplis parmi les disciples de Jésus.</div></div><div class="verse-container"><div class="tahitien">14 ’E i muri a’era, ’ua ma’iri ihora te hitu ’ahuru ’e ma hō’ē o te matahiti, ’e ’oia ato’a te hitu ’ahuru ’e ma piti o te matahiti ; ’oia ïa, i te pae hope’a, ē tae noa atu ’ua ma’iri te hitu ’ahuru ’e ma iva o te matahiti ; ’oia ïa, ē tae noa atu ’ua ma’iri hō’ē hānere matahiti, ’e ’ua hope roa te mau pipi a Iesu, ’o tāna i mā’iti ra, i te haere atu i te pāradaiso o te Atua, maori rā nā pipi e to’otoru ’o tē pārahi ra ; ’e tē vai ra te tahi atu ā mau pipi i fa’atōro’ahia ’ei mono nō rātou ; ’e e rave rahi ato’a tō taua u’i ra tei pohe.</div><div class="francais">14 Et il arriva que la soixante et onzième année passa, et aussi la soixante-douzième année, oui, en bref, jusqu’à ce que la soixante-dix-neuvième année fût passée ; oui, cent ans étaient passés, et les disciples que Jésus avait choisis étaient tous allés au paradis de Dieu, sauf les trois qui devaient demeurer ; et il eut d’autres disciples ordonnés à leur place ; et aussi, beaucoup de cette génération avaient quitté cette vie.</div></div><div class="verse-container"><div class="tahitien">15 ’E i muri a’era, ’aita te mārōra’a i tupu i ni’a i te fenua, nō te mea ’ua vai te aroha o te Atua i roto i te ’ā’au o te mau ta’ata.</div><div class="francais">15 Et il arriva qu’il n’y eut pas de querelles dans le pays, à cause de l’amour de Dieu qui demeurait dans le cœur du peuple.</div></div><div class="verse-container"><div class="tahitien">16 ’E ’aita ho’i te nounou i tupu, ’aita te mārōra’a, ’aita te ti’arepu, ’aita te tai’ata, ’aita te ha’avare, ’aita te taparahi ta’ata, ’e ’aita te mau huru ’ohipa hā’iri’iri ato’a ; ’e ’oia mau roa ’aita ho’i e mau ta’ata i ’oa’oa roa atu i rotopū i te mau ta’ata i hāmanihia e te rima o te Atua.</div><div class="francais">16 Et il n’y avait pas d’envies, ni de discordes, ni de tumultes, ni de fornications, ni de mensonges, ni de meurtres, ni aucune sorte de lasciveté ; et assurément il ne pouvait avoir de peuple plus heureux parmi tout le peuple qui avait été créé par la main de Dieu.</div></div><div class="verse-container"><div class="tahitien">17 ’Aita e feiā ’eiā haru, ’aita e ta’ata taparahi ta’ata, ’aita ato’a e mau ’āti Lamana, ’e ’aita ato’a e mau pupu ta’ata ta’a ’ē ; ’ua riro rā rātou ’ei hō’ē, e mau tamari’i nā te Mesia ; ’e e feiā ’āi’a i te bāsileia o te Atua.</div><div class="francais">17 Il n’y avait pas de brigands, ni d’assassins, et il n’y avait pas non plus de Lamanites, ni aucune sorte d’-ites ; mais ils étaient un, enfants du Christ et héritiers du royaume de Dieu.</div></div><div class="verse-container"><div class="tahitien">18 ’E e ao ho’i tō rātou ! Nō te mea ’ua ha’amaita’i te Fatu ia rātou i roto i tā rātou mau ’ohipa ato’a ; ’oia ïa, ’ua ha’amaita’ihia ’e ’ua ha’amanuiahia rātou ē tae noa atu ’ua ma’iri hō’ē hānere ’e hō’ē ’ahuru matahiti ; ’e ’ua mou te u’i mātāmua i muri a’e i te Mesia, ’e ’aita e mārōra’a i ni’a te fenua tā’āto’a.</div><div class="francais">18 Et comme ils étaient bénis ! Car le Seigneur les bénissait dans toutes leurs actions ; oui, ils furent bénis et rendus prospères jusqu’à ce que cent dix ans fussent passés ; et la première génération depuis le Christ s’en était allée, et il n’y avait pas de querelles dans tout le pays.</div></div><div class="verse-container"><div class="tahitien">19 ’E i muri a’era, ’ua pohe ihora ’o Nephi, ’o tei pāpa’i i teie nei pāpa’a parau, (e ’ua pāpa’i ’oia i te reira i ni’a i te mau ’api a Nephi ra) ’e ’ua riro ihora tāna tamaiti ra ’o Amosa ’ei mono nōna i te pāpa’ira’a i te reira ; ’e ’ua pāpa’i ato’a ’oia i ni’a i te mau ’api a Nephi ra.</div><div class="francais">19 Et il arriva que Néphi, celui qui avait tenu ces dernières annales (et il les tint sur les plaques de Néphi ), mourut, et son fils Amos les tint à sa place ; et il les tint aussi sur les plaques de Néphi.</div></div><div class="verse-container"><div class="tahitien">20 ’E ’ua pāpa’i ’oia i te reira e va’u ’ahuru ’e ma maha matahiti, ’e ’ua vai noa te hau i ni’a i te fenua, maori rā te tahi noa pae iti o te mau ta’ata ’o tei tāiva i te ’ēkālesia ’e ’o tei rave i te i’oa o te mau ’āti Lamana i ni’a iho ia rātou ; nō reira ’ua ha’amata fa’ahou te mau ’āti Lamana i te tupu i ni’a i te fenua.</div><div class="francais">20 Et il les tint quatre-vingt-quatre ans, et il avait toujours la paix dans le pays, sauf qu’une petite partie du peuple s’était révoltée, et avait quitté l’Église, et avait pris sur elle le nom de Lamanites ; c’est pourquoi il recommença à avoir des Lamanites dans le pays.</div></div><div class="verse-container"><div class="tahitien">21 ’E i muri a’era, ’ua pohe ato’a ihora ’o Amosa, (hō’ē ïa hānere e iva ’ahuru ’e ma maha matahiti i muri a’e i te taera’a mai o te Mesia) ’e ’ua riro ihora tāna tamaiti ra ’o Amosa ’ei mono nōna i te pāpa’ira’a i te pāpa’a parau ; ’e ’ua pāpa’i ato’a ho’i ’oia i ni’a i te mau ’api a Nephi ra ; ’e ’ua pāpa’ihia ïa i roto i te buka a Nephi, ’oia ho’i teie nei buka.</div><div class="francais">21 Et il arriva qu’Amos mourut aussi (et c’était cent quatre-vingt-quatorze ans depuis la venue du Christ), et son fils Amos tint les annales à sa place ; et il les tint aussi sur les plaques de Néphi ; et elles furent aussi écrites dans le livre de Néphi, qui est ce livre.</div></div><div class="verse-container"><div class="tahitien">22 ’E i muri a’era, ’ua ma’iri ihora te piti hānere o te matahiti ; ’e ’ua mou pā’āto’a te piti o te u’i, maori rā te hō’ē pae iti noa.</div><div class="francais">22 Et il arriva que deux cents ans étaient passés ; et toute la deuxième génération avait quitté cette vie, sauf un petit nombre.</div></div><div class="verse-container"><div class="tahitien">23 ’E i teienei, tē hina’aro nei au, ’o Moromona, ’ia ’ite ’outou ē, ’ua fānau rahi te mau ta’ata, ’e nō reira ho’i ’ua purara rātou nā ni’a i te fenua tā’āto’a, ’e ’ua riro ho’i rātou ’ei feiā tao’a rahi, nō tō rātou manuia i roto i te Mesia ra.</div><div class="francais">23 Et maintenant, moi, Mormon, je voudrais que vous sachiez que le peuple s’était multiplié, de sorte qu’il était répandu sur toute la surface du pays, et qu’il était devenu extrêmement riche à cause de sa prospérité dans le Christ.</div></div><div class="verse-container"><div class="tahitien">24 ’E i teienei, ’ia tae a’era i te piti hānere ’e ma hō’ē matahiti, ’ua ha’amata ihora te tahi pae i rotopū ia rātou i te fa’ateiteihia i roto i te te’ote’o, mai te ’ō’omora’a i te mau ’ahu moni rahi, ’e te tāmaura’a i te mau poe nehenehe, ’e te mau mea nehenehe o teie nei ao.</div><div class="francais">24 Et alors, cette deux cent unième année, certains parmi eux commencèrent à être enflés dans l’orgueil, portant des vêtements somptueux, et toutes sortes de perles fines, et les choses raffinées du monde.</div></div><div class="verse-container"><div class="tahitien">25 ’E mai te reira mai taime ’aita tā rātou mau faufa’a ’e tā rātou mau tao’a i ’āmui-tāhō’ē-hia i rotopū ia rātou.</div><div class="francais">25 Et à partir de ce moment-là, ils n’eurent plus leurs biens et leur subsistance en commun.</div></div><div class="verse-container"><div class="tahitien">26 ’E ’ua ha’amata rātou i te fa’ata’a ’ē ia rātou i roto e rave rahi mau huru pupu ; ’e ’ua ha’amata rātou i te patu i te mau ’ēkālesia nā rātou iho ’ia roa’a tā rātou faufa’a, ’e ’ua ha’amata ho’i i te fa’aru’e i te ’ēkālesia mau a te Mesia.</div><div class="francais">26 Et ils commencèrent à être divisés en classes ; et ils commencèrent à s’édifier des Églises pour obtenir du gain et commencèrent à nier la vraie Église du Christ.</div></div><div class="verse-container"><div class="tahitien">27 ’E i muri a’era, ’ia ma’iri a’era te piti hānere ’e hō’ē ’ahuru matahiti, ’ua tupu mai e rave rahi mau ’ēkālesia i ni’a i te fenua ; ’oia ïa, e rave rahi te mau ’ēkālesia tei parau ē ’ua ’itea ia rātou te Mesia, ’āre’a rā ’ua fa’aru’e rātou i te mau tufa’a rahi nō tāna ’evanelia, ’e nō reira ho’i ’ua fāri’i rātou i te mau huru ’ohipa ’ī’ino ato’a, ’e ’ua hōro’a atu rātou i te mea mo’a i te ta’ata i ’ōpanihia nō tōna ti’amā ’ore.</div><div class="francais">27 Et il arriva que lorsque deux cent dix ans furent passés, il eut beaucoup d’Églises dans le pays ; oui il eut beaucoup d’Églises qui professaient connaître le Christ, et cependant elles niaient la plus grande partie de son Évangile, de sorte qu’elles acceptaient toutes sortes de méchancetés et accordaient ce qui était sacré à ceux à qui cela avait été interdit pour cause d’indignité.</div></div><div class="verse-container"><div class="tahitien">28 ’E ’ua tupu rahi roa taua ’ēkālesia nei nō te mau ’ohipa ’ī’ino, ’e nō te mana o Sātane tei haru i tō rātou ’ā’au.</div><div class="francais">28 Et cette Église se multiplia extrêmement à cause de l’iniquité et à cause du pouvoir de Satan, qui obtenait de l’emprise sur leur cœur.</div></div><div class="verse-container"><div class="tahitien">29 ’E ’oia ato’a, tē vai fa’ahou ra te tahi ’ēkālesia tei huna i te Mesia ; ’e ’ua hāmani ’ino rātou i tō te ’ēkālesia mau a te Mesia, nō tō rātou ha’eha’a ’e nō tō rātou ti’aturi i te Mesia ; ’e ’ua vahavaha mai ho’i ia rātou nō te mau semeio e rave rahi i ravehia i rotopū ia rātou ra.</div><div class="francais">29 Et puis, il eut une autre Église qui niait le Christ ; et elle persécuta la vraie Église du Christ, à cause de son humilité et de sa croyance au Christ ; et elle la méprisait à cause des nombreux miracles qui étaient accomplis en son sein.</div></div><div class="verse-container"><div class="tahitien">30 Nō reira ’ua fa’a’ohipa rātou i te mana ’e te ha’amanara’a i ni’a i te mau pipi a Iesu, ’o tei pārahi i rotopū i tō te ’ēkālesia, ’e ’ua huri atu ia rātou i roto i te fare tāpe’ara’a ; ’āre’a rā nā roto i te mana nō te parau a te Atua tei vai na i roto ia rātou ra, ’ua pararī ihora te fare tāpe’ara’a nā te ’āfara’a, ’e ’ua haere atu ra rātou ma te rave i te mau semeio rahi i rotopū ia rātou.</div><div class="francais">30 C’est pourquoi elle exerça du pouvoir et de l’autorité sur les disciples de Jésus qui demeuraient avec elle, et elle les jeta en prison ; mais par le pouvoir de la parole de Dieu qui était en eux, les prisons se fendaient en deux, et ils s’en allaient, faisant de grands miracles en son sein.</div></div><div class="verse-container"><div class="tahitien">31 Terā rā, noa atu ā teie mau semeio ato’a i ravehia, ’ua fa’a’eta’eta noa te mau ta’ata i tō rātou ’ā’au, ’e ’ua tītau ’ia taparahi mai ia rātou, mai tā te mau ’āti Iuda i Ierusalema i tītau ’ia taparahi ia Iesu, mai te au i tāna parau.</div><div class="francais">31 Néanmoins, et malgré tous ces miracles, le peuple s’endurcit le cœur, et chercha à les tuer, tout comme les Juifs à Jérusalem avaient cherché à tuer Jésus, selon sa parole.</div></div><div class="verse-container"><div class="tahitien">32 ’E ’ua huri ia rātou i roto i te mau umu auahi, ’e ’ua haere mai rātou i rāpae ’e ’aita roa i fāri’i i te hō’ē pēpē.</div><div class="francais">32 Et on les jeta dans des fournaises ardentes, et ils en sortaient, n’ayant subi aucun mal.</div></div><div class="verse-container"><div class="tahitien">33 ’E ’ua huri ato’a ia rātou i roto i te mau ana o te mau ’ānimara ’ōviri, ’e ’ua ha’uti noa ihora rātou i te mau ’ānimara ’ōviri mai te hō’ē tamari’i e ha’uti ra i te fanau’a māmoe ; ’e ’ua haere mai rātou i rāpae mai rotopū mai ia rātou, ’e ’aita roa i fāri’i i te hō’ē pēpē.</div><div class="francais">33 Et on les jeta aussi dans des antres de bêtes sauvages, et ils jouaient avec les bêtes sauvages, comme un enfant avec un agneau ; et ils en sortaient sans avoir subi de mal.</div></div><div class="verse-container"><div class="tahitien">34 ’Ua fa’a’eta’eta rā te mau ta’ata i tō rātou ’ā’au, ’e ’ua arata’ihia ho’i rātou e te mau tahu’a ha’avare e rave rahi ’e te mau peropheta ha’avare e rave rahi nō te patu i te mau ’ēkālesia e rave rahi, ’e nō te rave ho’i i te mau huru ’ohipa ’ī’ino ato’a. ’E ’ua tūpa’i mai rātou i te mau ta’ata o Iesu ; ’aita rā te mau ta’ata o Iesu i tūpa’i fa’ahou atu. ’E nō reira ’ua paruparu tō rātou fa’aro’o ’e ’ua rave i te parauti’a ’ore, i terā matahiti ’e i terā matahiti, ē tae roa atu ’ua ma’iri e piti hānere ’e toru ’ahuru matahiti.</div><div class="francais">34 Néanmoins, le peuple s’endurcit le cœur, car il était entraîné par beaucoup de prêtres et de faux prophètes à édifier beaucoup d’Églises et à commettre toutes sortes d’iniquités. Et il frappait le peuple de Jésus ; mais le peuple de Jésus ne frappait pas en retour. Et ainsi, ils dégénérèrent, d’année en année, dans l’incrédulité et la méchanceté, jusqu’à ce que deux cent trente ans fussent passés.</div></div><div class="verse-container"><div class="tahitien">35 ’E i teienei, i muri a’era, i teie matahiti, ’oia ïa, i te piti hānere ’e toru ’ahuru ’e ma hō’ē o te matahiti, ’ua tupu te ’āmahamahara’a rahi i rotopū i te mau ta’ata.</div><div class="francais">35 Et alors, il arriva, cette année-là, oui, la deux cent trente et unième année, qu’il eut une grande division parmi le peuple.</div></div><div class="verse-container"><div class="tahitien">36 ’E i muri a’era, i teie matahiti ’ua ’itehia te tahi mau ta’ata ’o tei ma’irihia te i’oa te mau ’āti Nephi, ’e ’ua riro rātou ’ei feiā fa’aro’o mau i te Mesia ; ’e i rotopū ia rātou tē vai ato’a ra te tahi mau ta’ata ’o tei ma’irihia te i’oa te mau ’āti Lamana—te mau ’āti Iakoba, ’e te mau ’āti Iosepha, ’e te mau ’āti Zorama.</div><div class="francais">36 Et il arriva que, cette année-là, s’éleva un peuple qui fut appelé les Néphites, et ils étaient de vrais croyants au Christ ; et parmi eux, il avait ceux que les Lamanites appelaient Jacobites, et Joséphites, et Zoramites ;</div></div><div class="verse-container"><div class="tahitien">37 Nō reira ’ua ma’irihia te i’oa o te feiā ti’aturi mau i te Mesia, ’e tei ha’amori mau i te Mesia, (’e tei rotopū ia rātou nā pipi to’otoru a Iesu ’o tē pārahi ra) ’o te mau ’āti Nephi ïa, ’e te mau ’āti Iakoba, ’e te mau ’āti Iosepha, ’e te mau ’āti Zorama.</div><div class="francais">37 c’est pourquoi les vrais croyants au Christ et les vrais adorateurs du Christ (parmi lesquels se trouvaient les trois disciples de Jésus qui devaient demeurer) furent appelés Néphites, et Jacobites, et Joséphites, et Zoramites.</div></div><div class="verse-container"><div class="tahitien">38 ’E i muri a’era, ’o rātou ’o tei pāto’i i te ’evanelia ’ua pi’ihia rātou e mau ’āti Lamana, e mau ’āti Lemuela, e mau ’āti Isema’ela ; ’e ’aita tō rātou fa’aro’o i paruparu, ’āre’a rā ’ua pāto’i mau rātou i te ’evanelia a te Mesia ; ’e ’ua ha’api’i rātou i tā rātou mau tamari’i ’eiaha roa e ti’aturi i te reira, mai tō rātou mau metua te huru ’o tei paruparu i te mātāmua roa.</div><div class="francais">38 Et il arriva que ceux qui rejetaient l’Évangile furent appelés Lamanites, et Lémuélites, et Ismaélites ; et ils ne dégénéraient pas dans l’incrédulité, mais ils se rebellaient volontairement contre l’Évangile du Christ ; et ils enseignaient à leurs enfants qu’ils ne devaient pas croire, comme l’avaient fait leurs pères, qui avaient dégénéré dès le commencement.</div></div><div class="verse-container"><div class="tahitien">39 ’E ’ua tupu te reira nō te mau ’ohipa ’ī’ino ’e te mau ’ohipa vi’ivi’i a tō rātou mau metua, mai tō te mātāmua roa mai ā. ’E ’ua ha’api’ihia rātou ’ia ’ino’ino atu i te mau tamari’i a te Atua, mai te mau ’āti Lamana i ha’api’ihia ’ia ’ino’ino atu i te mau tamari’i a Nephi mai te mātāmua mai ā.</div><div class="francais">39 Et c’était à cause de la méchanceté et de l’abomination de leurs pères, comme c’était au commencement. Et on leur enseignait à haïr les enfants de Dieu, comme on avait enseigné aux Lamanites, depuis le commencement, à haïr les enfants de Néphi.</div></div><div class="verse-container"><div class="tahitien">40 ’E i muri a’era, ’ua ma’iri te piti hānere ’e maha ’ahuru ’e ma maha matahiti, ’e ’o te reira ïa te huru o te mau ’ohipa a taua feiā ra. ’E ’ua tupu te feiā parauti’a ’ore i te rahi, ’e ’ua hau roa atu rātou i te rahi i te mau ta’ata o te Atua.</div><div class="francais">40 Et il arriva que deux cent quarante-quatre ans étaient passés, et telles étaient les affaires du peuple. Et la partie la plus méchante du peuple devint forte et devint beaucoup plus nombreuse que le peuple de Dieu.</div></div><div class="verse-container"><div class="tahitien">41 ’E ’ua tāmau noa rātou i te patu i te mau fare purera’a nō rātou iho, ’e ’ua fa’a’una’una i te reira i te mau huru tao’a rahi ato’a. ’E i reira ’ua ma’iri ihora te piti hānere e pae ’ahuru matahiti ’e te piti hānere ’e ono ’ahuru matahiti.</div><div class="francais">41 Et ils continuaient toujours à s’édifier des Églises et à les orner de toutes sortes de choses précieuses. Et ainsi passèrent deux cent cinquante ans, et aussi deux cent soixante ans.</div></div><div class="verse-container"><div class="tahitien">42 ’E i muri a’era, ’ua ha’amata fa’ahou ihora te mau ta’ata parauti’a ’ore o taua feiā ra i te fa’ati’a i te mau tapura’a huna ’e te mau pupu ’ohipa huna a Gadianetona ra.</div><div class="francais">42 Et il arriva que la partie méchante du peuple recommença à mettre sur pied les combinaisons et les serments secrets de Gadianton.</div></div><div class="verse-container"><div class="tahitien">43 ’E ’ua ha’amata ato’a te mau ta’ata i parauhia te mau ta’ata o Nephi, i te fa’atupu i te te’ote’o i roto i tō rātou ’ā’au, nō tā rātou mau tao’a rahi, ’e ’ua riro rātou ’ei feiā te’ote’o mai tō rātou mau taea’e, mai te mau ’āti Lamana.</div><div class="francais">43 Et aussi : le peuple qui était appelé le peuple de Néphi commença à être orgueilleux dans son cœur, à cause de son extrême richesse, et à devenir vaniteux comme ses frères, les Lamanites.</div></div><div class="verse-container"><div class="tahitien">44 ’E mai taua tau atu ra ’ua ha’amata te mau pipi i te ’oto nō te mau hara a tō te ao nei.</div><div class="francais">44 Et à partir de ce moment-là, les disciples commencèrent à s’attrister pour les péchés du monde.</div></div><div class="verse-container"><div class="tahitien">45 ’E i muri a’era, ’ia ma’iri te toru hānere matahiti, ’ua riro te mau ta’ata o Nephi ’e te mau ’āti Lamana ’ei feiā parauti’a ’ore roa, ’e ’ua riro tō te tahi huru mai tō te tahi.</div><div class="francais">45 Et il arriva que lorsque trois cents ans furent passés, le peuple de Néphi et les Lamanites étaient devenus extrêmement méchants, les uns comme les autres.</div></div><div class="verse-container"><div class="tahitien">46 ’E i muri a’era, ’ua purara te feiā ’eiā haru o Gadianetona nā ni’a i te fenua tā’āto’a ; ’e ’aita roa te hō’ē a’e ta’ata parauti’a e vai ra, maori rā te mau pipi a Iesu. ’E ’ua ha’apu’e rahi rātou i te ’auro ’e te ’ārio, ’e ’ua ho’o atu ’e ’ua ho’o mai rātou i roto i te mau huru tapihoora’a ato’a.</div><div class="francais">46 Et il arriva que les brigands de Gadianton se répandirent sur toute la surface du pays ; et il n’y en avait aucun qui fût juste, excepté les disciples de Jésus. Et ils amassaient de l’or et de l’argent en abondance et commerçaient dans toutes sortes de commerces.</div></div><div class="verse-container"><div class="tahitien">47 ’E i muri a’era, ’ia ma’iri te toru hānere ’e pae matahiti, (tē vai noa ra te mau ta’ata i roto i te parauti’a ’ore) ’ua pohe ihora Amosa ; ’e nā tōna taea’e, ’o Amarona, i ha’apa’o i te pāpa’a parau ’ei mono nōna.</div><div class="francais">47 Et il arriva que lorsque trois cent cinq ans furent passés (et le peuple restait toujours dans la méchanceté), Amos mourut ; et son frère, Ammaron, tint les annales à sa place.</div></div><div class="verse-container"><div class="tahitien">48 ’E i muri a’era, ’ia ma’iri te toru hānere ’e piti ’ahuru matahiti, ’ua fa’ahepohia ihora Amarona e te Vārua Maita’i ’ia huna i te mau pāpa’a parau mo’a—’oia ïa, i te mau pāpa’a parau mo’a ato’a i tu’uhia mai mai terā u’i i terā u’i, ’o tei riro ’ei mea mo’a—ē tae noa atu i te toru hānere ’e piti ’ahuru matahiti i muri a’e i te taera’a mai o te Mesia.</div><div class="francais">48 Et il arriva que lorsque trois cent vingt ans furent passés, Ammaron, contraint par le Saint-Esprit, cacha les annales qui étaient sacrées, oui, toutes les annales sacrées qui avaient été transmises de génération en génération, qui étaient sacrées — et ce, jusqu’à la trois cent vingtième année depuis la venue du Christ.</div></div><div class="verse-container"><div class="tahitien">49 ’E ’ua huna ’oia i te reira i te Fatu ra, ’ia tae fa’ahou mai te reira i te toe’a o te ’utuāfare o Iakoba, mai te au i te mau parau tohu ’e te mau fafaura’a a te Fatu. ’E ’o te hope’a teie nō te pāpa’a parau tuatāpapa a Amarona.</div><div class="francais">49 Et il les cacha pour le Seigneur, afin qu’elles reviennent au reste de la maison de Jacob, selon les prophéties et les promesses du Seigneur. Et telle est la fin des annales d’Ammaron.</div></div>
    <div class="verse-container introduction"><div class="tahitien">’Ua ha’api’i Amarona ia Moromona nō ni’a i te mau pāpa’a parau mo’a—’Ua ha’amata te ’arora’a i rotopū i te mau ’āti Nephi ’e te mau ’āti Lamana—’Ua rave-’ē-hia atu nā toru ’āti Nephi—’Ua vai noa te mau ’ohipa ’ī’ino, te ti’aturi ’ore, te mau ’ohipa tahutahu, ’e te ’ohipa diabolo. Fātata 321–326M.M.</div><div class="francais">Ammaron donne des instructions à Mormon concernant les annales sacrées — La guerre commence entre les Néphites et les Lamanites — Les trois Néphites sont retirés — La méchanceté, l’incrédulité, les sorcelleries et les sortilèges règnent. Vers 321–326 apr. J.-C.</div></div>
    <p>
        
        
        <a href="../index.html">Retour à la table des matières</a>
    </p>
</body>
</html>
