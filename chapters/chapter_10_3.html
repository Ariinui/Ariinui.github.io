
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hel Chapitre 3</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Hel</h1>
            <h2>Hel Chapitre 3</h2>
            <div class="verse-container"><div class="tahitien">1 ’E i teienei, i muri a’era, i te maha ’ahuru ’e ma toru o te matahiti nō te fa’aterera’a a te mau ha’avā, ’aita roa e mārōra’a i rotopū i te mau ’āti Nephi, maori rā ’o te te’ote’o ri’i i roto i tō te ’ēkālesia, i tupu ai te tahi mau ’āmahamahara’a ri’i i rotopū i te mau ta’ata, ’e ’ua fa’a’āfarohia taua mau ’ohipa ra i te hope’a nō te maha ’ahuru ’e ma toru o te matahiti.</div><div class="francais">1 Et alors, il arriva que la quarante-troisième année du règne des juges, il n’y eut pas de querelles parmi le peuple de Néphi, sauf un peu d’orgueil qui était dans l’Église, qui causa quelques petites dissensions parmi le peuple, affaires qui furent réglées à la fin de la quarante-troisième année.</div></div><div class="verse-container"><div class="tahitien">2 ’E ’aita roa e mārōra’a i rotopū i te mau ta’ata i te maha ’ahuru ’e ma maha o te matahiti ; ’aita ato’a i rahi te mārōra’a i te maha ’ahuru ’e ma pae o te matahiti.</div><div class="francais">2 Et il n’y eut pas de querelles parmi le peuple la quarante-quatrième année, et il n’y eut pas non plus beaucoup de querelles la quarante-cinquième année.</div></div><div class="verse-container"><div class="tahitien">3 ’E i muri a’era, i te maha ’ahuru ’e ma ono o te matahiti, ’oia ïa, ’ua tupu te mārōra’a rahi ’e te ’āmahamahara’a e rave rahi ; ’e nā roto i te reira ’ua reva atu ra te mau ta’ata e rave rahi i rāpae i te fenua ra nō Zarahemela, ’e ’ua haere atu ra rātou i te fenua i te pae apato’erau nō te pārahi i taua fenua ra.</div><div class="francais">3 Et il arriva que la quarante-sixième année, il eut beaucoup de querelles et beaucoup de dissensions ; à cause d’elles, un nombre extrêmement grand quitta le pays de Zarahemla et alla dans le pays situé du côté du nord pour hériter le pays.</div></div><div class="verse-container"><div class="tahitien">4 ’E ’ua haere atu rātou i te vāhi ātea roa, ’e nō reira ho’i ’ua tae atu ra i te vāhi pape rahi roa ’e te mau ’ānāvai pape e rave rahi.</div><div class="francais">4 Et ils voyagèrent sur une distance extrêmement grande, de sorte qu’ils arrivèrent à de grandes étendues d’eau et à beaucoup de rivières.</div></div><div class="verse-container"><div class="tahitien">5 ’Oia ïa, ’ua ha’apurara atu ra rātou nā ni’a i te mau vāhi ato’a o te fenua, i te mau vāhi ato’a i ’ore i fa’aanohia, ’e i ’ore i pau te rā’au i te ta’ata i pārahi i te fenua i muta’a ihora.</div><div class="francais">5 Oui, et ils se répandirent même dans toutes les parties du pays, dans toutes les parties qui n’avaient pas été rendues désolées et sans bois de construction à cause des nombreux habitants qui avaient précédemment hérité le pays.</div></div><div class="verse-container"><div class="tahitien">6 ’E i teienei, ’aita roa te hō’ē a’e vāhi o te fenua i ano roa, maori rā nō te rā’au ; ’e nō te rahi ho’i o te pau o te feiā i pārahi na i ni’a te fenua i muta’a ihora i parauhia ai te fenua e fenua ano.</div><div class="francais">6 Et maintenant, aucune partie du pays n’était désolée, sauf en ce qui concerne le bois de construction ; mais à cause de la grandeur de la destruction du peuple qui avait précédemment habité le pays, on l’appelait désolé .</div></div><div class="verse-container"><div class="tahitien">7 ’E e mea iti roa te mau rā’au i ni’a i te fenua, nō reira ’ua riro atu ra te feiā i haere i reira ’ei feiā ’aravihi i te hāmani i te tīmā ; nō reira, ’ua patu rātou i te mau fare tīmā ’ei fare fa’aeara’a nō rātou.</div><div class="francais">7 Et comme il n’y avait que peu de bois de construction sur la surface du pays, le peuple qui s’y rendit devint extrêmement expert dans le travail du ciment ; c’est pourquoi il construisit des maisons de ciment, dans lesquelles il demeura.</div></div><div class="verse-container"><div class="tahitien">8 ’E i muri a’era, ’ua fānau rahi rātou, ’e ’ua purara a’era i ni’a te fenua, ’e ’ua haere atu rātou mai te fenua i te pae apato’a ē tae atu i te fenua i te pae apato’erau, ’e ’ua purara noa a’era ’e ’ua ha’amata rātou i te tae atu i te mau vāhi o te fenua tā’āto’a, mai te moana i te pae apato’a ē tae atu i te moana i te pae apato’erau, ’e mai te moana i te pae tō’o’a o te rā ē tae atu i te moana i te hiti’a o te rā.</div><div class="francais">8 Et il arriva qu’il se multiplia, et se répandit, et alla du pays situé du côté du sud au pays situé du côté du nord, et se répandit au point qu’il commença à couvrir la surface de toute la terre, depuis la mer au sud jusqu’à la mer au nord, depuis la mer à l’ouest jusqu’à la mer à l’est.</div></div><div class="verse-container"><div class="tahitien">9 ’E te feiā i haere atu i te fenua i te pae apato’erau ’ua pārahi rātou i roto i te mau ti’ahapa ’e i roto i te mau fare tīmā, ’e ’ua vaiiho noa rātou i te mau rā’au e ’ōteo mai i ni’a i te fenua ’ia tupu noa, ’ia roa’a ia rātou a muri atu te mau rā’au nō te hāmani i tō rātou mau fare, ’oia ïa, tō rātou mau ’oire, ’e tō rātou mau hiero, tō rātou mau sunago, ’e tō rātou mau fare mo’a, ’e te mau huru fare ato’a ho’i.</div><div class="francais">9 Et le peuple qui était dans le pays situé du côté du nord demeura dans des tentes et dans des maisons de ciment, et il laissa pousser tous les arbres qui germaient à la surface du pays, afin d’avoir, avec le temps, du bois de construction pour construire ses maisons, oui, ses villes, et ses temples, et ses synagogues, et ses sanctuaires, et ses édifices de toute sorte.</div></div><div class="verse-container"><div class="tahitien">10 ’E i muri a’era, nō te iti o te rā’au i te fenua i te pae apato’erau, ’ua ani atu rātou ’ia fa’autahia mai te mau rā’au e rave rahi nā ni’a i te pahī.</div><div class="francais">10 Et il arriva que, comme le bois de construction était extrêmement rare dans le pays situé du côté du nord, on en envoya beaucoup par bateau.</div></div><div class="verse-container"><div class="tahitien">11 ’E nō reira i ti’a ai i te feiā i te fenua i te pae apato’erau ’ia patu i te mau ’oire e rave rahi i te rā’au ’e i te tīmā ato’a ho’i.</div><div class="francais">11 Et on permit ainsi au peuple du pays situé du côté du nord de construire beaucoup de villes, tant de bois que de ciment.</div></div><div class="verse-container"><div class="tahitien">12 ’E i muri a’era, e rave rahi mau ta’ata o Amona, e mau ’āti Lamana rātou i te fānaura’a, tei haere atu i taua fenua ra.</div><div class="francais">12 Et il arriva qu’il en eut beaucoup parmi le peuple d’Ammon, qui étaient Lamanites de naissance, qui allèrent aussi dans ce pays.</div></div><div class="verse-container"><div class="tahitien">13 ’E i teienei, e rave rahi te mau pāpa’a parau i pāpa’ihia e teie nei mau ta’ata e rave rahi, ’e nō ni’a te reira i te mau mea i ravehia e teie nei feiā, ’e e mau mea ta’a ’ē roa ’e te rahi nō ni’a iho ia rātou.</div><div class="francais">13 Et maintenant, il a beaucoup d’annales qui sont tenues concernant les actions de ce peuple, par beaucoup de personnes de ce peuple, annales qui sont détaillées et très volumineuses à son sujet.</div></div><div class="verse-container"><div class="tahitien">14 Inaha rā ’aita roa e ti’a ’ia pāpa’ihia i roto i teie nei buka te hō’ē tufa’a nō te hānerera’a o te mau mea i ravehia e teie nei feiā, ’oia ïa, te ’ā’amu nō te mau ’āti Lamana ’e te mau ’āti Nephi, ’e tā rātou mau ’arora’a, ’e tā rātou mau mārōra’a, ’e tā rātou mau tāivara’a, ’e tā rātou a’ora’a, ’e tā rātou mau tohura’a, ’e tā rātou mau fa’autara’a tao’a nā ni’a i te pahī, ’e tā rātou hāmanira’a i te mau pahī, ’e tā rātou patura’a i te mau hiero, ’e te mau sunago, ’e te mau fare mo’a, ’e nō tō rātou parauti’a, ’e nō tō rātou parauti’a ’ore, ’e tā rātou mau taparahira’a ta’ata, ’e tā rātou mau ’eiāra’a tao’a, ’e tā rātou haru-noa-ra’a i te tao’a, ’e nō te mau huru ’ohipa huna ’e te vi’ivi’i ato’a, ’e te mau ’ohipa tai’ata.</div><div class="francais">14 Mais voici, la centième partie des actions de ce peuple, oui, l’histoire des Lamanites et des Néphites, et leurs guerres, et leurs querelles, et leurs dissensions, et leurs prédications, et leurs prophéties, et leurs transports par bateau et leur construction de bateaux, et leur construction de temples, et de synagogues, et leurs sanctuaires, et leur justice, et leur méchanceté, et leurs meurtres, et leurs brigandages, et leurs pillages, et toutes sortes d’abominations et de fornications ne peuvent être contenus dans cet ouvrage.</div></div><div class="verse-container"><div class="tahitien">15 Inaha rā, tē vai ra e rave rahi mau buka e mau huru pāpa’a parau ato’a, ’e ’ua pāpa’ihia te pae rahi o te reira ’e te mau ’āti Nephi.</div><div class="francais">15 Mais voici, il a beaucoup de livres et beaucoup d’annales de toute espèce, et ils ont été tenus principalement par les Néphites.</div></div><div class="verse-container"><div class="tahitien">16 ’E ’ua hōro’ahia te reira e te mau ’āti Nephi mai te hō’ē u’i i te tahi, ē tae noa mai ’ua ma’iri rātou i roto i te hara ’e ’ua taparahi-pohe-roa-hia rātou, ’e ’ua haru-noa-hia tā rātou tao’a, ’e ’ua a’ua’uhia, ’e ’ua tīahi-’ē-hia, ’e ’ua tā’irihia, ’e ’ua ha’apurarahia i ni’a i te fenua nei, ’e ’ua ’āno’i-noa-hia rātou i te mau ’āti Lamana ē tae noa atu ’aita rātou i parau-fa’ahou-hia e mau ’āti Nephi ; ’ua riro rā rātou ’ei feiā parauti’a ’ore, ’e te ’ōviri, ’e te taehae ho’i, ’oia ïa, ’ua riro rātou ’ei mau ’āti Lamana.</div><div class="francais">16 Et ils ont été transmis d’une génération à l’autre par les Néphites jusqu’à ce qu’ils soient tombés dans la transgression et aient été assassinés, et dépouillés, et traqués, et chassés, et tués, et dispersés sur la surface de la terre et mêlés aux Lamanites, jusqu’à ce qu’ils ne soient plus appelés Néphites, devenant méchants, et sauvages, et féroces, oui, devenant même Lamanites.</div></div><div class="verse-container"><div class="tahitien">17 ’E i teienei, e pāpa’i fa’ahou vau i tā’u ’ā’amu ; nō reira, te mau mea i parauhia na e au ’ua tupu ïa i muri a’e i te mau mārōra’a e rave rahi, ’e te mau fifi, ’e te mau tama’i, ’e te mau tāivara’a ho’i, i rotopū i te mau ta’ata o Nephi.</div><div class="francais">17 Et maintenant, j’en reviens à mon récit ; ainsi donc, ce que j’ai dit s’était passé après qu’il se fût produit de grandes querelles, et des troubles, et des guerres, et des dissensions parmi le peuple de Néphi.</div></div><div class="verse-container"><div class="tahitien">18 ’E ’o te hope’a ïa nō te maha ’ahuru ’e ma ono o te matahiti nō te fa’aterera’a a te mau ha’avā.</div><div class="francais">18 La quarante-sixième année du règne des juges finit ;</div></div><div class="verse-container"><div class="tahitien">19 ’E i muri a’era, tē vai noa ra ā te mārōra’a rahi i ni’a i te fenua, ’oia ïa, ē tae noa atu i te maha ’ahuru ’e ma hitu o te matahiti, ’e ’oia ato’a i te maha ’ahuru ’e ma va’u o te matahiti.</div><div class="francais">19 et il arriva qu’il eut encore de grandes querelles dans le pays, oui, la quarante-septième année, et aussi la quarante-huitième année.</div></div><div class="verse-container"><div class="tahitien">20 ’Āre’a rā ’ua pārahi noa Helamana i ni’a i te pārahira’a ha’avāra’a ma te parauti’a ’e te fāito ti’a ; ’oia ïa, ’ua ha’apa’o maita’i ’oia i te mau ture, ’e te mau parau, ’e te mau fa’auera’a a te Atua ; ’e ’ua rave tāmau noa ’oia i te mea au i mua i te aro o te Atua ; ’e ’ua pe’e māite ’oia i te mau haere’a o tōna ra metua tāne, ’e nō reira ho’i ’ua manuia ’oia i ni’a i te fenua.</div><div class="francais">20 Néanmoins, Hélaman occupa le siège du jugement avec justice et équité ; oui, il s’appliqua à garder les lois, et les ordonnances, et les commandements de Dieu ; et il fit continuellement ce qui était droit aux yeux de Dieu ; et il marcha dans les voies de son père, de sorte qu’il prospéra dans le pays.</div></div><div class="verse-container"><div class="tahitien">21 ’E i muri a’era, e to’opiti āna tamari’i tamāroa. ’Ua topa ’oia i tō te matahiapo i’oa o Nephi, ’e tō te hope’a i’oa o Lehi. ’E ’ua ha’amata a’era rāua i te tupu māite i mua i te Fatu.</div><div class="francais">21 Et il arriva qu’il eut deux fils. Il donna à l’aîné le nom de Néphi et au cadet le nom de Léhi . Et ils commencèrent à grandir pour le Seigneur.</div></div><div class="verse-container"><div class="tahitien">22 ’E i muri a’era, ’ua fa’aea ri’i ihora te mau tama’i ’e te mau mārōra’a i rotopū i te mau ta’ata o Nephi, i te pae hope’a nō te maha ’ahuru ’e ma va’u o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">22 Et il arriva que les guerres et les querelles commencèrent à cesser dans une faible mesure, parmi le peuple des Néphites, tout à la fin de la quarante-huitième année du règne des juges sur le peuple des Néphites.</div></div><div class="verse-container"><div class="tahitien">23 ’E i muri a’era, i te maha ’ahuru ’e ma iva o te matahiti nō te fa’aterera’a a te mau ha’avā, ’ua vai tāmau noa te hau i ni’a i te fenua, maori rā nō te mau pupu ’ohipa huna i fa’ati’ahia e Gadianetona te ta’ata ’eiā tao’a, i te mau vāhi ta’ata rahi o te fenua ; ’e i taua tau ra, ’aita roa rātou i ’itehia e te feiā fa’atere o te hau fenua ; nō reira ’aita rātou i ha’amouhia i ni’a i te fenua.</div><div class="francais">23 Et il arriva que la quarante-neuvième année du règne des juges, une paix continuelle régna dans tout le pays, à l’exception des combinaisons secrètes que Gadianton, le brigand, avait mises sur pied dans les parties plus peuplées du pays, combinaisons qui, à l’époque, n’étaient pas connues de ceux qui étaient à la tête du gouvernement ; c’est pourquoi, elles ne furent pas détruites et balayées du pays.</div></div><div class="verse-container"><div class="tahitien">24 ’E i muri a’era, i taua iho matahiti ra ’ua manuia rahi roa tō te ’ēkālesia, ’e nō reira ho’i e rave rahi tauatini i ’āmui ia rātou iho i roto i te ’ēkālesia, ’e ’ua bāpetizohia nō te tātarahapara’a.</div><div class="francais">24 Et il arriva que, cette même année, il eut une prospérité extrêmement grande dans l’Église, de sorte qu’il en eut des milliers qui se joignirent à l’Église et furent baptisés en vue du repentir.</div></div><div class="verse-container"><div class="tahitien">25 ’E nō te manuia rahi o te ’ēkālesia, ’e nō te rahi o te mau ha’amaita’ira’a i nīni’ihia mai i ni’a iho i te mau ta’ata, i māere roa atu ai te mau tahu’a rahi ’e te mau ’orometua.</div><div class="francais">25 Et si grande était la prospérité de l’Église et si nombreuses les bénédictions qui étaient déversées sur le peuple, que les grands prêtres et les instructeurs en étaient eux-mêmes étonnés au-delà de toute mesure.</div></div><div class="verse-container"><div class="tahitien">26 ’E i muri a’era, ’ua manuia maita’i te ’ohipa a te Fatu i te bāpetizora’a ’e te tāhō’ēra’a mai i te mau vārua e rave rahi ’ahuru tauatini i te ’ēkālesia a te Atua.</div><div class="francais">26 Et il arriva que l’œuvre du Seigneur prospéra au point que l’on baptisa et unit à l’Église de Dieu beaucoup d’âmes, oui, des dizaines de milliers.</div></div><div class="verse-container"><div class="tahitien">27 Nō reira tē ’ite nei tātou ē, tē vai nei tō te Fatu aroha i te mau ta’ata ato’a ’o tē ti’aoro atu i tōna ra i’oa mo’a ma te ’ā’au hina’aro mau.</div><div class="francais">27 Nous pouvons voir ainsi que le Seigneur est miséricordieux envers tous ceux qui, dans la sincérité de leur cœur, invoquent son saint nom.</div></div><div class="verse-container"><div class="tahitien">28 ’Oia ïa, nō reira tē ’ite ato’a nei tātou ē, tē vai-’īriti-noa-hia nei te ’ūputa o te ao ra i te mau ta’ata ato’a, ’e ’ia rātou ato’a ’o tē ti’aturi i te i’oa o Iesu Mesia, te Tamaiti a te Atua.</div><div class="francais">28 Oui, nous voyons ainsi que la porte du ciel est ouverte à tous, à ceux qui croient au nom de Jésus-Christ, qui est le Fils de Dieu.</div></div><div class="verse-container"><div class="tahitien">29 ’Oia ïa, tē ’ite ato’a nei tātou ē, ’o rātou ’o tē hina’aro, e ti’a ia rātou ’ia tāpe’a mai i te parau a te Atua, ’o tei riro ’ei mea ora ’e te pūai rahi, ’e ’o tē fa’ata’a ’ē i te mau mea ha’avare ato’a ’e te mau mārei ato’a ’e te mau ’ōpuara’a ’ino ato’a a te diabolo, ’e ’o tē arata’i i te ta’ata o te Mesia nā ni’a i te ’ē’a piriha’o ’e te oaoa e tae ai i terā pae mai o taua ’ābuso mure ’ore nō te mamae, ’o tei fa’aineinehia nō te horomi’i i te feiā parauti’a ’ore—</div><div class="francais">29 Oui, nous voyons que quiconque le veut peut se saisir de la parole de Dieu, qui est vivante et puissante, qui divisera toute la ruse, et les pièges, et les artifices du diable et conduira l’homme du Christ, selon un itinéraire étroit et resserré, de l’autre côté de ce gouffre éternel de misère qui est préparé pour engouffrer les méchants,</div></div><div class="verse-container"><div class="tahitien">30 ’E e tāpae tō rātou vārua, ’oia ïa, tō rātou vārua tāhuti ’ore, i te rima ’atau o te Atua, i te bāsileia o te ao ra, nō te pārahi i raro i pīha’i iho ia Aberahama, ’e Isaaka, ’e Iakoba, ’e i pīha’i iho i tō tātou mau metua mo’a ato’a ra, ’e e ’ore roa e haere fa’ahou i rāpae.</div><div class="francais">30 et déposera son âme, oui, son âme immortelle, à la droite de Dieu, dans le royaume des cieux, pour s’asseoir avec Abraham, et Isaac, et avec Jacob, et avec tous les saints hommes qui furent nos pères, pour n’en plus sortir.</div></div><div class="verse-container"><div class="tahitien">31 ’E i taua matahiti nei ’ua vai tāmau noa te ’oa’oa i ni’a i te fenua nō Zarahemela, ’e i roto i te mau retioni ato’a ē ’ati noa a’e, ’e i roto i te mau fenua ato’a i pārahihia e te mau ’āti Nephi.</div><div class="francais">31 Et cette année-là, il eut des réjouissances continuelles dans le pays de Zarahemla et dans toutes les régions alentour, dans tout le pays que possédaient les Néphites.</div></div><div class="verse-container"><div class="tahitien">32 ’E i muri a’era, ’ua vai noa te hau ’e te ’oa’oa rahi i roto i te toe’a nō te maha ’ahuru ’e ma iva o te matahiti ; ’oia ïa, ’e ’ua vai noa ato’a te hau ’e te ’oa’oa rahi i te pae ’ahuru o te matahiti nō te fa’aterera’a a te mau ha’avā.</div><div class="francais">32 Et il arriva qu’il eut la paix et une joie extrêmement grande pendant le reste de la quarante-neuvième année ; oui, et il eut aussi une paix continuelle et une grande joie la cinquantième année du règne des juges.</div></div><div class="verse-container"><div class="tahitien">33 ’E i te pae ’ahuru ’e ma hō’ē o te matahiti nō te fa’aterera’a a te mau ha’avā, ’ua vai noa te hau, maori rā nō te te’ote’o tei ha’amata i te tae ri’i mai i roto i te ’ēkālesia—’eiaha i roto i te ’ēkālesia a te Atua, i roto rā i te ’ā’au o te feiā i fa’ahua melo nō te ’ēkālesia a te Atua—</div><div class="francais">33 Et la cinquante et unième année du règne des juges, il eut aussi la paix, à l’exception de l’orgueil qui commençait à entrer dans l’Église — non pas dans l’Église de Dieu, mais dans le cœur de ceux qui professaient appartenir à l’Église de Dieu —</div></div><div class="verse-container"><div class="tahitien">34 ’E ’ua fa’ateiteihia rātou i roto i te te’ote’o ē tae noa atu i te hāmani-’ino-ra’a i tō rātou mau taea’e e rave rahi. I teienei e ’ino rahi teie, i ro’ohia ai te pae rahi o te feiā ha’eha’a i te mau hāmani-’ino-ra’a rahi, ’e i haere ai rātou nā roto i te mau ’ati e rave rahi.</div><div class="francais">34 et ils étaient enflés dans l’orgueil, au point de persécuter beaucoup de leurs frères. Or, c’était là un grand mal, qui fit souffrir de grandes persécutions à cette partie du peuple qui était plus humble, et lui fit traverser beaucoup d’affliction.</div></div><div class="verse-container"><div class="tahitien">35 ’Āre’a rā ’ua ha’apae pinepine ’e ’ua pure pinepine rātou, ’e ’ua tupu pūai roa a’era tō rātou ha’eha’a, ’e ’ua pa’ari roa a’era tō rātou fa’aro’o i te Mesia, ē tae noa atu ’ua ’ī tō rātou vārua i te ’oa’oa ’e te hau, ’oia ïa, ē tae noa atu ’ua mā roa ’e ’ua mo’a tō rātou ’ā’au, ’e ’ua noa’a mai taua mo’ara’a ra nō te mea ’ua hōro’a rātou i tō rātou ’ā’au i te Atua.</div><div class="francais">35 Néanmoins, ils jeûnaient et priaient souvent, et devenaient de plus en plus forts dans leur humilité, et de plus en plus fermes dans la foi au Christ, au point que cela leur remplissait l’âme de joie et de consolation, oui, au point que cela leur purifiait et leur sanctifiait le cœur, sanctification qui venait de ce qu’ils avaient livré leur cœur à Dieu.</div></div><div class="verse-container"><div class="tahitien">36 ’E i muri a’era, ’ua hope ato’a te pae ’ahuru ’e ma piti o te matahiti i roto i te hau, maori rā ’o te te’ote’o rahi tei ō i roto i te ’ā’au o te mau ta’ata ; ’e nō tā rātou mau tao’a rahi roa ’e tō rātou manuia i ni’a i te fenua i tupu ai te reira ; ’e ’ua tupu noa te reira i ni’a iho ia rātou i terā mahana ’e i terā mahana.</div><div class="francais">36 Et il arriva que la cinquante-deuxième année finit aussi dans la paix, à l’exception de l’orgueil extrêmement grand qui était entré dans le cœur du peuple ; et c’était à cause de ses richesses extrêmement grandes et de sa prospérité dans le pays ; et cet orgueil croissait en lui de jour en jour.</div></div><div class="verse-container"><div class="tahitien">37 ’E i muri a’era, i te pae ’ahuru ’e ma toru o te matahiti nō te fa’aterera’a a te mau ha’avā, ’ua pohe ihora Helamana, ’e ’ua ha’amata ihora tāna tamaiti matahiapo ra ’o Nephi i te fa’atere ’ei mono nōna. ’E i muri a’era, ’ua ti’a atu ’oia i ni’a i te pārahira’a ha’avāra’a ma te parauti’a ’e te fāito tia ; ’oia ïa, ’ua ha’apa’o maita’i ’oia i te mau fa’auera’a a te Atua, ’e ’ua haere ’oia i te mau haere’a o tōna ra metua tāne.</div><div class="francais">37 Et il arriva que la cinquante-troisième année du règne des juges, Hélaman mourut, et son fils aîné, Néphi, commença à régner à sa place. Et il arriva qu’il occupa le siège du jugement avec justice et équité ; oui, il garda les commandements de Dieu et marcha dans la voie de son père.</div></div>
            <div class="verse-container introduction"><div class="tahitien">’Ua ’āmui te mau ta’ata ’ōrurehau ’āti Nephi i te mau nu’u fa’ehau ’āti Lamana ’e ’ua haru rātou i te fenua nō Zarahemela—’Ua pau te mau ’āti Nephi nō tō rātou parauti’a ’ore—’Ua paruparu te ’Ēkālesia, ’e ’ua paruparu ho’i te mau ta’ata mai te mau ’āti Lamana. Fātata 38–30H.M.</div><div class="francais">Les dissidents néphites et les Lamanites unissent leurs forces et prennent le pays de Zarahemla — Les défaites des Néphites sont le résultat de leur méchanceté — L’Église diminue et le peuple devient faible comme les Lamanites. Vers 38–30 av. J.-C.</div></div>
            <nav class="chapter-nav">
                <a href="chapter_10_2.html">Chapitre précédent</a> | 
                <a href="chapter_10_4.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
