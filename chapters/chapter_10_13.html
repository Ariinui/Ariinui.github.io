
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hel Chapitre 13</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Hel</h1>
            <h2>Hel Chapitre 13</h2>
            <div class="verse-container"><div class="tahitien">1 ’E i muri a’era, i te va’u ’ahuru ’e ma ono o te matahiti, ’ua vai noa ā te mau ’āti Nephi i roto i te parauti’a ’ore, ’oia ïa, i roto i te parauti’a ’ore rahi, ’āre’a te mau ’āti Lamana ra tē ha’apa’o maita’i noa ra ïa rātou i te mau fa’auera’a a te Atua, mai te au i te ture a Mose ra.</div><div class="francais">1 Et alors, il arriva que la quatre-vingt-sixième année, les Néphites restèrent toujours dans la méchanceté, oui, dans une grande méchanceté, tandis que les Lamanites s’appliquaient strictement à garder les commandements de Dieu, selon la loi de Moïse.</div></div><div class="verse-container"><div class="tahitien">2 ’E i muri a’era, i teie nei matahiti tē vai ra te hō’ē ta’ata ’o Samuela, e ’āti Lamana ’oia, ’e ’ua haere mai ra ’oia i te fenua ra nō Zarahemela, ’e ’ua ha’amata ihora i te a’o atu i te mau ta’ata. ’E i muri a’era, ’ua a’o atu ’oia i te mau mahana e rave rahi i te parau nō te tātarahapara’a i te mau ta’ata, ’e ’ua ti’avaru atu rātou iāna i rāpae, ’e ’ua fātata roa ’oia i te ho’i atu i tōna ihora fenua.</div><div class="francais">2 Et il arriva que, cette année-là, il eut un certain Samuel, un Lamanite, qui vint au pays de Zarahemla et commença à prêcher au peuple. Et il arriva qu’il prêcha de nombreux jours le repentir au peuple, et ils le chassèrent, et il était sur le point de retourner dans son pays.</div></div><div class="verse-container"><div class="tahitien">3 Inaha rā, ’ua tae mai ra te reo o te Fatu iāna ra, ’ia ho’i fa’ahou atu ’oia, ’e ’ia tohu atu i te mau ta’ata i te mea ’o tē tae mai i roto i tōna ra ’ā’au.</div><div class="francais">3 Mais voici, la voix du Seigneur lui parvint, et lui dit de retourner prophétiser au peuple tout ce qui lui viendrait dans le cœur .</div></div><div class="verse-container"><div class="tahitien">4 ’E i muri a’era, ’aita roa rātou i fa’ati’a ’ia tomo mai ’oia i roto i te ’oire ; nō reira ’ua haere atu ra ’oia ’e ’ua pa’uma atu ra i ni’a i te patu o te ’oire, ’e ’ua fa’atoro atu ra i tōna rima ’e ’ua pi’i atu ra ma te reo pūai, ’e ’ua tohu ihora i te mau ta’ata i te mau mea tā te Fatu i tu’u mai i roto i tōna ra ’ā’au.</div><div class="francais">4 Et il arriva qu’ils ne voulurent pas lui permettre d’entrer dans la ville ; c’est pourquoi, il monta sur la muraille, et étendit la main, et cria d’une voix forte, et prophétisa au peuple ce que le Seigneur lui mettait dans le cœur.</div></div><div class="verse-container"><div class="tahitien">5 ’E ’ua parau atu ra ’oia ia rātou : Inaha, tē parau atu nei au, ’o Samuela, te ’āti Lamana, ’ia ’outou i te mau parau a te Fatu ’o tāna i tu’u mai i roto i tō’u nei ’ā’au ; ’e inaha, ’ua tu’u mai ’oia i te reira i roto i tō’u nei ’ā’au nō te parau atu i teie nei feiā ē, tē tautau nei te ’o’e nō te parauti’a i ni’a i teie nei feiā ; e ’ore e ma’iri te mau matahiti e maha hānere ra, e ma’iri mai ai te ’o’e nō te parauti’a i ni’a i teie nei feiā.</div><div class="francais">5 Et il leur dit : Voici, moi, Samuel, Lamanite, je dis les paroles que le Seigneur met dans mon cœur ; et voici, il mis dans mon cœur de dire à ce peuple que l’épée de la justice est suspendue au-dessus de ce peuple ; et il ne se passera pas quatre cents ans que l’épée de la justice ne tombe sur ce peuple.</div></div><div class="verse-container"><div class="tahitien">6 ’Oia mau, tē vai atu ra te pohe rahi e tae mai i ni’a i teie nei feiā, ’e e tae mai iho ā te reira i ni’a i teie nei feiā, ’e ’aita atu e rāve’a e ora ai teie nei feiā, maori rā nā roto i te tātarahapara’a ’e te fa’aro’o i te Fatu ra ia Iesu Mesia, ’o tē haere mai iho ā i roto i te ao nei, ’e ’o tē fāri’i i te ’ati nō te mau mea e rave rahi, ’e ’o tē taparahihia nō tōna ra mau ta’ata.</div><div class="francais">6 Oui, une grande destruction attend ce peuple, et elle s’abattra certainement sur ce peuple, et rien ne peut sauver ce peuple, si ce n’est le repentir et la foi au Seigneur Jésus-Christ, qui viendra certainement dans le monde, et qui souffrira beaucoup de choses et sera tué pour son peuple.</div></div><div class="verse-container"><div class="tahitien">7 ’E inaha, nā te hō’ē melahi a te Fatu i fa’a’ite mai i te reira iā’u nei, ’e ’ua fa’atae mai ’oia i te mau parau ’oa’oa i tō’u nei vārua. ’E inaha, ’ua tonohia mai au ia ’outou na nō te fa’a’ite ato’a atu ho’i ia ’outou, ’ia roa’a ia ’outou te mau parau ’oa’oa ; inaha rā, ’aita roa ’outou i fāri’i mai iā’u.</div><div class="francais">7 Et voici, un ange du Seigneur me l’a annoncé, et il apporté de bonnes nouvelles à mon âme. Et voici, je vous ai été envoyé pour vous l’annoncer aussi, afin que vous ayez de bonnes nouvelles ; mais voici, vous n’avez pas voulu me recevoir.</div></div><div class="verse-container"><div class="tahitien">8 Nō reira, tē nā ’ō mai ra te Fatu : Nō te ’eta’eta o te ’ā’au o te mau ta’ata o te mau ’āti Nephi, e rave ’ē atu vau i tā’u nei parau mai ia rātou, ’e e fa’aātea ’ē atu vau i tō’u Vārua ia rātou, ’e e ’ore roa vau e fa’a’oroma’i ā ia rātou, ’e e fa’afāriu vau i te ’ā’au o tō rātou mau taea’e ’ia ’ino’ino mai ia rātou, maori rā ’ia tātarahapa rātou.</div><div class="francais">8 C’est pourquoi, ainsi dit le Seigneur : À cause de l’endurcissement de cœur du peuple des Néphites, à moins qu’ils ne se repentent, je leur enlèverai ma parole et je retirerai d’eux mon Esprit, et je ne les supporterai plus, et je tournerai le cœur de leurs frères contre eux.</div></div><div class="verse-container"><div class="tahitien">9 ’E e ’ore e ma’iri te maha hānere matahiti, e fa’ati’a vau ’ia tā’irihia rātou ; ’oia ïa, e tāho’o vau ia rātou i te ’o’e ’e te o’e ’e te mau ma’i rahi.</div><div class="francais">9 Et il ne se passera pas quatre cents ans que je ne fasse en sorte qu’ils soient frappés ; oui, j’interviendrai contre eux par l’épée, et par la famine, et par la peste.</div></div><div class="verse-container"><div class="tahitien">10 ’Oia ïa, e tāho’o vau ia rātou i roto i tō’u riri ’ū’ana, ’e tē vai ra te tahi pae o tō ’outou mau ’enemi nō te maha o te u’i ’o tē ora noa nō te ’ite atu i tō ’outou ha’amou-roa-ra’a-hia ; ’e e tupu mau iho ā teie, maori rā ’ia tātarahapa ’outou, tē nā reira mai ra te Fatu ; ’e nā tō te maha o te u’i e tāho’o ia ’outou ’ia ha’amou-roa-hia.</div><div class="francais">10 Oui, j’interviendrai contre eux dans ma colère ardente, et il en aura parmi la quatrième génération de vos ennemis qui vivront pour voir votre destruction totale ; et cela se produira certainement, à moins que vous ne vous repentiez, dit le Seigneur ; et ceux de la quatrième génération causeront votre destruction.</div></div><div class="verse-container"><div class="tahitien">11 ’Āre’a rā, mai te mea e tātarahapa ’outou ma te fāriu mai i te Fatu ra i tō ’outou Atua, e fa’afāriu ’ē atu ïa vau i tō’u riri, tē nā reira mai ra te Fatu ; ’oia ïa, tē nā ’ō mai ra te Fatu : E ao tō rātou ’o tē tātarahapa ’e ’o tē fāriu mai iā’u ra, ’āre’a rā e ’ati tōna ’o tē ’ore e tātarahapa.</div><div class="francais">11 Mais si vous vous repentez et retournez au Seigneur, votre Dieu, je détournerai ma colère, dit le Seigneur ; oui, ainsi dit le Seigneur, bénis sont ceux qui se repentent et se tournent vers moi, mais malheur à celui qui ne se repent pas.</div></div><div class="verse-container"><div class="tahitien">12 ’Oia ïa, ’auē ho’i tō teie nei ’oire rahi o Zarahemela ; inaha ho’i, nō te feiā parauti’a i roto ra i fa’ahereherehia ai te reira ; ’oia ïa, tē nā ’ō mai ra te Fatu, ’auē ho’i tō teie nei ’oire rahi nō te mea tē ’ite nei au ē, tē vai nei e rave rahi, ’oia ïa, te pae rahi o teie nei ’oire rahi, ’o tē fa’a’eta’eta i tō rātou ’ā’au i mua iā’u nei, tē nā reira mai ra te Fatu.</div><div class="francais">12 Oui, malheur à cette grande ville de Zarahemla ; car voici, c’est à cause de ceux qui sont justes qu’elle est sauvée ; oui, malheur à cette grande ville, car je vois, dit le Seigneur, qu’il en beaucoup, oui, la plus grande partie de cette grande ville, qui s’endurciront le cœur contre moi, dit le Seigneur.</div></div><div class="verse-container"><div class="tahitien">13 ’Āre’a rā e ao tō rātou ’o tē tātarahapa, ’e ’o rātou ho’i tā’u e fa’aora. Inaha rā, ’āhiri ho’i ’aita e feiā parauti’a i roto i teie nei ’oire rahi, inaha, ’ua riro ïa vau i te ha’ama’iri mai i te auahi mai ni’a mai i te ra’i nō te ha’amou i te reira.</div><div class="francais">13 Mais bénis sont ceux qui se repentiront, car je les épargnerai. Mais voici, s’il n’y avait pas les justes qui sont dans cette grande ville, voici, je ferais en sorte que le feu descende du ciel et la détruise.</div></div><div class="verse-container"><div class="tahitien">14 Inaha rā, nō te ta’ata parauti’a i fa’ahereherehia ai te reira. Inaha rā, tē vai ra te taime, tē nā reira mai ra te Fatu, ’ia tīahi ’ē atu ’outou i te feiā parauti’a mai rotopū atu ia ’outou, i reira ’ua ineine ’outou nō te pohe, ’oia ïa, e ’ati tō teie nei ’oire rahi, nō te mau ’ohipa ’ī’ino ’e te mau ’ohipa vi’ivi’i i roto i taua ’oire ra.</div><div class="francais">14 Mais voici, c’est à cause des justes qu’elle est épargnée. Mais voici, le temps vient, dit le Seigneur, où, lorsque vous chasserez les justes de parmi vous, vous serez mûrs pour la destruction ; oui, malheur à cette grande ville à cause de la méchanceté et des abominations qui sont en elle.</div></div><div class="verse-container"><div class="tahitien">15 ’Oia ïa, e ’ati tō taua ’oire ra nō Gideona, nō te mau ’ohipa ’ī’ino ’e te mau ’ohipa vi’ivi’i i roto i taua ’oire ra.</div><div class="francais">15 Oui, et malheur à la ville de Gédéon à cause de la méchanceté et des abominations qui sont en elle.</div></div><div class="verse-container"><div class="tahitien">16 ’Oia ïa, e ’ati tō te mau ’oire ato’a o te mau ’āti Nephi ē ’ati noa a’e te fenua, nō te mau ’ohipa ’ī’ino ’e te mau ’ohipa vi’ivi’i i roto i taua mau ’oire ra.</div><div class="francais">16 Oui, et malheur à toutes les villes qui sont dans le pays alentour, qui sont possédées par les Néphites, à cause de la méchanceté et des abominations qui sont en elles.</div></div><div class="verse-container"><div class="tahitien">17 ’E inaha, e tae mai te ’anatemara’a i ni’a i te fenua, tē nā reira mai ra te Fatu Sabaota, nō te mau ta’ata i ni’a i te fenua nei ; ’oia ïa, nō tā rātou mau ’ohipa ’ī’ino ’e tā rātou mau ’ohipa vi’ivi’i.</div><div class="francais">17 Et voici, une malédiction s’abattra sur le pays, dit le Seigneur des armées, à cause du peuple qui est dans le pays, oui, à cause de sa méchanceté et de ses abominations.</div></div><div class="verse-container"><div class="tahitien">18 ’E i muri a’era, tē nā ’ō mai ra te Fatu Sabaota, ’oia ïa, tō tātou Atua rahi mau, ’o tē huna i te mau tao’a rahi i roto i te repo, e ’ore roa ïa te reira e ’itea-fa’ahou-hia iāna, nō te ’anatemara’a rahi i ni’a i te fenua, maori rā ’ia riro ’oia ’ei ta’ata parauti’a ’e ’ia huna ’oia i te reira i te Fatu ra.</div><div class="francais">18 Et il arrivera, dit le Seigneur des armées, oui, notre Dieu grand et vrai, que quiconque cachera des trésors dans la terre ne les trouvera plus à cause de la grande malédiction du pays, à moins qu’il ne s’agisse d’un juste et qu’il ne les cache pour le Seigneur.</div></div><div class="verse-container"><div class="tahitien">19 Tē nā ’ō mai ra ho’i te Fatu, ’o tō’u ïa hina’aro ’ia huna rātou i tā rātou mau tao’a rahi nō’u nei ; ’e ’ia ’anatemahia rātou ’o tē ’ore e huna i tā rātou mau tao’a rahi nō’u nei ; ’e ’aita ho’i e ta’ata e huna i tā rātou mau tao’a rahi nō’u nei ; maori rā, ’o te ta’ata parauti’a ; ’e ’o ’oia ’o tē ’ore e huna i tāna mau tao’a rahi nō’u nei, e ’anatemahia ïa ’oia, ’e te tao’a rahi ato’a, ’e ’aita roa te hō’ē e fa’aorahia nō te ’anatemara’a i fa’ataehia i ni’a i te fenua nei.</div><div class="francais">19 Car je veux, dit le Seigneur, qu’ils cachent leurs trésors pour moi ; et maudits soient ceux qui ne cachent pas leurs trésors pour moi ; car nul ne cache ses trésors pour moi si ce n’est le juste ; et celui qui ne cache pas ses trésors pour moi, maudit est-il, et aussi le trésor, et nul ne le rachètera à cause de la malédiction du pays.</div></div><div class="verse-container"><div class="tahitien">20 ’E tē vai ra te mahana e huna ’ē atu ai rātou i tā rātou mau tao’a rahi, nō te mea ’ua ha’amau rātou i tō rātou ’ā’au i ni’a i te mau tao’a rahi ; ’e nō te mea ’ua ha’amau rātou i tō rātou ’ā’au i ni’a i tā rātou mau tao’a rahi, ’e ’a huna ’ē atu ai i tā rātou mau tao’a rahi, ’ia horo atu ai rātou nā mua i tō rātou ra mau ’enemi ; nō te mea ’aita rātou e huna i te reira nō’u nei, e ’anatemahia rātou ’e tā rātou ato’a mau tao’a rahi ; ’e i taua mahana ra e tā’irihia ai rātou, tē nā reira mai ra te Fatu.</div><div class="francais">20 Et le jour viendra où ils cacheront leurs trésors, parce qu’ils ont mis leur cœur dans les richesses ; et parce qu’ils ont mis leur cœur dans leurs richesses et cacheront leurs trésors lorsqu’ils fuiront devant leurs ennemis, parce qu’ils ne les cacheront pas pour moi, maudits soient-ils et aussi leurs trésors ; et ce jour-là, ils seront frappés, dit le Seigneur.</div></div><div class="verse-container"><div class="tahitien">21 Hi’o mai ’outou te mau ta’ata o teie nei ’oire rahi, ’e ’a ha’apa’o mai i tā’u nei mau parau ; ’oia ïa, ’a ha’apa’o i te mau parau ’o tā te Fatu i parau mai ; inaha ho’i, ’ua parau mai ’oia ē, ’ua ’anatemahia ’outou nō tā ’outou mau tao’a rahi, ’e ’ua ’anatema-ato’a-hia tā ’outou mau tao’a rahi, nō te mea ’ua ha’amau ’outou i tō ’outou ’ā’au i ni’a i te reira, ’e ’aita ho’i i ha’apa’o i te mau parau a tei hōro’a mai i te reira ia ’outou na.</div><div class="francais">21 Soyez attentifs, peuple de cette grande ville, et écoutez mes paroles ; oui, écoutez les paroles que dit le Seigneur ; car voici, il dit que vous êtes maudits à cause de vos richesses, et aussi, vos richesses sont maudites parce que vous avez mis votre cœur en elles et n’avez pas écouté les paroles de celui qui vous les données.</div></div><div class="verse-container"><div class="tahitien">22 ’Aita ’outou i ha’amana’o i te Fatu ra i tō ’outou Atua i roto i te mau mea ’o tāna i ha’amaita’i mai ia ’outou na, ’āre’a rā ’ua ha’amana’o noa ’outou i tā ’outou mau tao’a rahi, ’e ’aita i ha’amāuruuru i te Fatu ra i tō ’outou Atua nō te reira ; ’oia ïa, ’aita tō ’outou ’ā’au e tītau nei i te Fatu, ’āre’a rā tē rahi ra te te’ote’o, te fa’aahaaha, te fa’arahi-atu-ā-ra’a, te fe’i’i, te mārōra’a, te tāiroiro, te hāmani ’ino, te taparahira’a ta’ata, ’e te mau huru ’ohipa ’ī’ino ato’a ra.</div><div class="francais">22 Vous ne vous souvenez pas du Seigneur, votre Dieu, dans les bénédictions qu’il vous données, mais vous vous souvenez toujours de vos richesses, mais pas pour en remercier le Seigneur, votre Dieu ; oui, votre cœur n’est pas tourné vers le Seigneur, mais il est enflé d’un grand orgueil, jusqu’à la vantardise, et jusqu’à une grande suffisance, l’envie, la discorde, la malice, les persécutions, et les meurtres, et toutes sortes d’iniquités.</div></div><div class="verse-container"><div class="tahitien">23 Nō te reira ho’i te Fatu te Atua i fa’atae mai ai i te ’anatemara’a i ni’a iho i te fenua nei, ’e i ni’a ato’a iho i tā ’outou mau tao’a rahi, nō tā ’outou ïa mau ’ohipa ’ī’ino.</div><div class="francais">23 Pour cette raison, le Seigneur Dieu fait en sorte qu’une malédiction s’abatte sur le pays, et aussi sur vos richesses, et cela à cause de vos iniquités.</div></div><div class="verse-container"><div class="tahitien">24 ’Oia ïa, e ’ati tō teie nei feiā, nō teie tau i taehia mai nei, ’e ’ua tīahi ’ē atu ’outou i te mau peropheta, ’e ’ua vahavaha atu ia rātou, ’e ’ua pēhi atu ia rātou i te ’ōfa’i, ’e ’ua taparahi atu ia rātou, ’e ’ua rave i te mau huru ’ohipa ’ī’ino ato’a i ni’a ia rātou, mai tā rātou i nā reira i te ’anotau tahito ra.</div><div class="francais">24 Oui, malheur à ce peuple à cause de ce moment qui est arrivé où vous chassez les prophètes, et vous moquez d’eux, et leur jetez des pierres, et les tuez, et commettez toutes sortes d’iniquités à leur égard, comme on le faisait dans les temps anciens.</div></div><div class="verse-container"><div class="tahitien">25 ’E i teienei, ’ia paraparau ’outou, e nā ’ō ïa ’outou ē : ’Āhiri tō mātou mau mahana i riro na mai te mau mahana o tō mātou mau metua i tahito ra, e’ita paha ïa mātou e taparahi i te mau peropheta ; ’e e’ita paha ïa mātou e pēhi ia rātou i te ’ōfa’i, ’e e’ita paha ïa mātou e tīahi atu ia rātou i rāpae.</div><div class="francais">25 Et maintenant, lorsque vous parlez, vous dites : Si nous avions vécu du temps de nos pères d’autrefois, nous n’aurions pas tué les prophètes ; nous ne les aurions pas lapidés ni chassés.</div></div><div class="verse-container"><div class="tahitien">26 Inaha, e mea ’ino roa atu ’outou ia rātou ; mai te Fatu e ora ra, ’āhiri ē haere mai te hō’ē peropheta i rotopū ia ’outou na ma te a’o mai ia ’outou i te parau a te Fatu, ’o tē fa’a’ite pāpū mai ia ’outou i tā ’outou mau hara ’e tā ’outou mau ’ohipa ’ī’ino, e tupu ïa tō ’outou riri iāna, ’e e tīahi ’ē atu ’outou iāna ma te ’imi i te rāve’a ’ia pohe ’oia ; ’oia ïa, e riro ho’i ’outou i te parau ē, e peropheta ha’avare ’oia, ’e e ta’ata hara ’oia, ’e nō te diabolo ’oia, nō te mea ’ua fa’a’ite pāpū mai ’oia ē, e ’ohipa ’ino ana’e tā ’outou.</div><div class="francais">26 Voici, vous êtes pires qu’eux ; car, comme le Seigneur vit, si un prophète vient parmi vous et vous annonce la parole du Seigneur, qui témoigne de vos péchés et de vos iniquités, vous êtes en colère contre lui, et le chassez, et cherchez toutes sortes de façons de le faire périr ; oui, vous dites que c’est un faux prophète, et qu’il est pécheur, et du diable, parce qu’il témoigne que vos actions sont mauvaises.</div></div><div class="verse-container"><div class="tahitien">27 Inaha rā, mai te mea e haere mai te hō’ē ta’ata i rotopū ia ’outou na, e riro ïa ’outou i te parau ē : ’A rave i teie, e ’ere ïa i te mea ’ino ; ’a rave i terā, ’e ’aita ’outou e fa’autu’ahia ; ’oia ïa, e riro ho’i ’oia i te parau mai ē : ’A haere noa nā roto i te te’ote’o o tō ’outou iho ’ā’au ; ’oia ïa, ’a haere noa nā roto i te te’ote’o o tō ’outou mata, ’e ’a rave noa i te hina’aro o tō ’outou ’ā’au—’e mai te mea e haere mai te hō’ē ta’ata i rotopū ia ’outou ma te parau mai i te reira, e fāri’i ïa ’outou iāna, ma te parau ē, e peropheta ’oia.</div><div class="francais">27 Mais voici, si un homme vient parmi vous et dit : Faites ceci, et il n’y pas d’iniquité ; faites cela, et vous ne souffrirez pas ; oui, il dit : Marchez selon l’orgueil de votre cœur ; oui, marchez selon l’orgueil de vos yeux, et faites tout ce que votre cœur désire — et si un homme vient parmi vous et dit cela, vous le recevez et dites qu’il est prophète .</div></div><div class="verse-container"><div class="tahitien">28 ’Oia ïa, e fa’ateitei ’outou iāna, ’e e ’ōpere ’outou i tā ’outou tao’a iāna ; e hōro’a atu ’outou i te tahi tufa’a nō tā ’outou ’auro ’e te ’ārio nāna, ’e e fa’a’ahu ’outou iāna i te ’ahu moni rahi ; ’e nō te mea tē parau mai ra ’oia i te mau parau tāvaimanino ia ’outou, ’e tē parau mai ra ’oia ē, ’ua maita’i tātou, ’e nō reira ’aita atu ra ’outou i ’ite i te hapa i roto iāna ra.</div><div class="francais">28 Oui, vous l’exaltez et lui donnez de vos biens ; vous lui donnez de votre or, et de votre argent, et vous le revêtez d’habits somptueux, et parce qu’il vous dit des paroles flatteuses et dit que tout est bien, vous ne le censurez pas.</div></div><div class="verse-container"><div class="tahitien">29 ’Auē ho’i ’outou e te u’i parauti’a ’ore ’e te ha’api’o ē ; ’o ’outou e te feiā ’ā’au pa’ari ’e te feiā ’ā’au ’eta’eta, e aha ïa te maorora’a ’o tā ’outou i mana’o ē, e fa’a’oroma’i noa te Fatu ia ’outou na ? ’Oia ïa, e aha ïa te maorora’a tā ’outou i ’ōpua ’ia vaiiho noa ia ’outou ’ia arata’ihia e te feiā arata’i ma’ama’a ’e te matapō ra ? ’Oia ïa, e aha ïa te maorora’a tā ’outou i hina’aro nō te mā’iti ’ia fa’aea noa i roto i te pōiri ’e ’eiaha i roto i te māramarama ?</div><div class="francais">29 Ô génération méchante et perverse, peuple endurci et au cou roide, combien de temps pensez-vous que le Seigneur vous supportera ? Oui, combien de temps vous laisserez-vous conduire par des guides insensés et aveugles ? Oui, combien de temps choisirez-vous les ténèbres plutôt que la lumière ?</div></div><div class="verse-container"><div class="tahitien">30 ’Oia ïa, inaha, ’ua tupu a’ena te riri o te Fatu ia ’outou na ; inaha, ’ua ’anatema ’oia i te fenua nō tā ’outou mau ’ohipa ’ī’ino.</div><div class="francais">30 Oui, voici, la colère du Seigneur est déjà allumée contre vous ; voici, il maudit le pays à cause de votre iniquité.</div></div><div class="verse-container"><div class="tahitien">31 ’E inaha, e tae mai te taime e ’anatema ai ’oia i tā ’outou mau tao’a rahi, ’e e mahere ’ē noa atu te reira ia ’outou, ’e ’aita atu ra e ti’a ia ’outou ’ia tāpe’a noa i te reira ; ’e i te mau mahana nō tō ’outou vevera’a, e ’ore roa e ti’a ia ’outou ’ia tāpe’a noa i te reira.</div><div class="francais">31 Et voici, le temps vient où il maudit vos richesses, de sorte qu’elles vous glissent entre les doigts, de sorte que vous ne pouvez les tenir ; et aux jours de votre pauvreté, vous ne pouvez les retenir.</div></div><div class="verse-container"><div class="tahitien">32 ’E i te mau mahana nō tō ’outou vevera’a, e ti’aoro atu ’outou i te Fatu ; ’e e faufa’a ’ore tā ’outou ra ti’aorora’a, nō te mea ’ua tae a’ena mai tō ’outou fa’aanora’a i ni’a ia ’outou, ’e ’ua pāpū maita’i tō ’outou ha’amoura’a ; ’e i reira ’outou e ’oto ai ’e e ’auē ai i taua mahana ra, tē nā reira mai ra te Fatu Sabaota ra. ’E i reira ho’i ’outou e ’oto ai, ’e e parau mai ai ē :</div><div class="francais">32 Et aux jours de votre pauvreté, vous crierez au Seigneur ; et c’est en vain que vous crierez, car votre désolation s’est déjà abattue sur vous, et votre destruction est assurée ; et alors, vous pleurerez et hurlerez ce jour-là, dit le Seigneur des armées. Et alors, vous vous lamenterez et direz :</div></div><div class="verse-container"><div class="tahitien">33 ’Āhiri vau i tātarahapa na, ’e ’āhiri ’aita vau i taparahi na i te mau peropheta, ’e i pēhi ia rātou i te ’ōfa’i ra, ’e i tīahi ’ē atu ia rātou. ’Oia ïa, i taua mahana ra, e riro ai ’outou i te parau mai ē : ’Āhiri tātou i ha’amana’o na i te Fatu i tō tātou Atua i te mahana ’oia i hōro’a mai ai i tā tātou mau tao’a rahi, ’aita ïa te reira i riro ’ei mea mahere noa ’e mo’e atu ai ia tātou nei ; inaha ho’i, ’ua reva ’ē roa tā tātou ra mau tao’a ia tātou nei.</div><div class="francais">33 Oh ! si je m’étais repenti, et n’avais pas tué les prophètes, et ne les avais pas lapidés et chassés. Oui, ce jour-là, vous direz : Oh ! si nous nous étions souvenus du Seigneur, notre Dieu, le jour où il nous donné nos richesses, alors elles ne nous auraient pas glissé entre les doigts, de sorte que nous les perdions ; car voici, nos richesses se sont éloignées de nous.</div></div><div class="verse-container"><div class="tahitien">34 Inaha, ’ia ha’apae tātou i te mauha’a rave ’ohipa i teie nei vāhi, e ananahi ’ua mo’e roa te reira ; ’e inaha, ’ua rave-’ē-hia tā tātou mau ’o’e ia tātou i te mahana i ’imi ai tātou i te reira nō te ’arora’a.</div><div class="francais">34 Voici, nous posons un outil ici et le lendemain il est parti ; et voici, nos épées nous sont prises le jour où nous les cherchons pour la bataille.</div></div><div class="verse-container"><div class="tahitien">35 ’Oia ïa, ’ua huna tātou i tā tātou mau tao’a rahi ’e ’ua rave-’ē-hia atu te reira ia tātou nei, nō te ’anatemara’a i tae mai i ni’a i te fenua nei.</div><div class="francais">35 Oui, nous avons caché nos trésors et ils nous ont glissé entre les doigts, à cause de la malédiction du pays.</div></div><div class="verse-container"><div class="tahitien">36 ’Āhiri ho’i tātou i tātarahapa i te mahana i tae mai ai te parau a te Fatu ia tātou nei ; inaha ho’i, ’ua ’anatemahia te fenua nei, ’e ’ua riro te mau mea ato’a ’ei mea mahere noa, ’e ’aita roa e ti’a ia tātou ’ia tāpe’a noa mai i te reira.</div><div class="francais">36 Oh ! si nous nous étions repentis le jour où la parole de Dieu nous est parvenue ; car voici, le pays est maudit, et tout nous glisse entre les doigts, et nous ne pouvons plus rien tenir.</div></div><div class="verse-container"><div class="tahitien">37 Inaha, ’ua ha’a’atihia tātou e te mau demoni, ’oia ïa, ’ua ha’a’atihia tātou e te mau melahi a te diabolo ’o tei tītau ’ia ha’amou i tō tātou vārua. Inaha, ’ua rahi roa tā tātou mau ’ohipa ’ī’ino. E te Fatu, ’aita ānei e ti’a ia ’oe ’ia fa’afāriu ’ē atu i tō ’oe riri ia mātou nei ? ’E nā reira ho’i ’outou i te parau i taua mahana ra.</div><div class="francais">37 Voici, nous sommes environnés de démons, oui, nous sommes entourés par les anges de celui qui cherché à détruire notre âme. Voici, nos iniquités sont grandes. Ô Seigneur, ne peux-tu pas détourner ta colère de nous ? Et tel sera votre langage en ces jours-là.</div></div><div class="verse-container"><div class="tahitien">38 Inaha rā, ’ua ma’iri tō ’outou mau mahana tāmatara’a ; ’ua fa’atāere noa ’outou i te mahana nō tō ’outou fa’aorara’a e tae roa ’ua tāere roa, ’e ’ua pāpū tō ’outou pohe ; ’oia ïa, ’e ’ua tītau noa ’outou i te tā’āto’ara’a o te mau mahana nō tō ’outou orara’a i te mau mea ’o tē ’ore e noa’a ia ’outou ; ’e ’ua tītau ’outou i te ’oa’oa nā roto i te ravera’a i te mau ’ohipa ’ī’ino, ’e ’aita ho’i te reira i au i te huru nō taua parauti’a nei i roto i tō tātou Upo’o Fa’atere mure ’ore rahi.</div><div class="francais">38 Mais voici, les jours de votre épreuve sont passés ; vous avez différé le jour de votre salut jusqu’à ce qu’il soit éternellement trop tard, et votre destruction est assurée ; oui, car vous avez cherché tous les jours de votre vie ce que vous ne pouviez pas obtenir ; et vous avez recherché le bonheur en commettant l’iniquité, ce qui est contraire à la nature de cette justice qui est dans notre grand Chef éternel.</div></div><div class="verse-container"><div class="tahitien">39 E te mau ta’ata nō teie nei fenua ē, ’ia fa’aro’o mai ’outou i tā’u nei mau parau ! ’E tē pure nei au ’ia fa’afāriu-’ē-hia atu te riri o te Fatu ia ’outou na, ’e ’ia tātarahapa ’outou ’e ’ia fa’aorahia.</div><div class="francais">39 Ô peuple du pays, si tu voulais entendre mes paroles ! Et je prie que la colère du Seigneur se détourne de toi et que tu te repentes et sois sauvé.</div></div>
            <div class="verse-container introduction"><div class="tahitien">’Ua tohu Samuela nō ni’a i te māramarama i te pō ’e nō ni’a i te hō’ē feti’a ’āpī i te taime nō te fānaura’a o te Mesia—’Ua fa’aora te Mesia i te ta’ata nei mai roto mai i te pohe pae tino ’e te pohe pae vārua—Te mau tāpa’o nō tōna pohera’a, ’oia ho’i, e toru mahana i roto i te pōiri, te ’afāra’a o te mau mato, ’e te ’ārepurepu rahi o te nātura. Fātata 6H.M.</div><div class="francais">Samuel prédit la lumière pendant la nuit et une nouvelle étoile à la naissance du Christ — Le Christ rachète les hommes de la mort temporelle et spirituelle — Les signes de sa mort consistent en trois jours de ténèbres, des rochers qui se fendront et de grands bouleversements de la nature. Vers av. J.-C.</div></div>
            <nav class="chapter-nav">
                <a href="chapter_10_12.html">Chapitre précédent</a> | 
                <a href="chapter_10_14.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
