
<!DOCTYPE html>
<html lang="fr">
<head>
    <meta charset="UTF-8">
    <title>Ether Chapitre 14</title>
    <link rel="stylesheet" href="../styles.css">
</head>
<body>
    <h1>Ether</h1>
    <h2>Ether Chapitre 14</h2>
    <div class="verse-container"><div class="tahitien">31 ’E ’ua puta ihora te huha o Korianetumera ia Sareda, ’e nō reira ’aita ’oia i haere fa’ahou atu e ’aro iāna nō te ārea e piti matahiti te maoro, ’e i taua taime ra tē ha’amani’i ra te mau ta’ata ato’a i ni’a i te fenua nei i te toto, ’e ’aita roa e ta’ata nō te tāpe’a ia rātou.</div><div class="francais">31 Et Shared blessa Coriantumr à la cuisse, de sorte qu’il n’alla plus livrer bataille pendant deux années, au cours desquelles tout le peuple à la surface du pays versa le sang, et il n’y avait personne pour le retenir.</div></div>
    <div class="verse-container"><div class="tahitien">1 ’E i teienei, ’ua tupu te hō’ē ’anatemara’a rahi i ni’a i te fenua tā’āto’a nō te mau ’ohipa ’ī’ino a te mau ta’ata ; ’e nō te reira ’ia vaiiho te hō’ē ta’ata i tāna mauha’a rave ’ohipa ’e ’aore rā i tāna ’o’e i ni’a iho i tāna ’iri vaira’a, ’e ’aore rā i te vāhi i ha’apa’ohia nō te reira, inaha, ’ia ao a’e, ’aita ïa te reira e ’itehia iāna, nō te rahi o te ’anatemara’a i ni’a i te fenua.</div><div class="francais">1 Et alors, il commença à avoir une grande malédiction sur tout le pays à cause de l’iniquité du peuple, en ce sens que si un homme déposait son outil ou son épée sur sa tablette, ou à l’endroit où il le gardait, voici, le lendemain, il ne pouvait pas le trouver, si grande était la malédiction sur le pays.</div></div><div class="verse-container"><div class="tahitien">2 Nō reira ’ua mau māite te ta’ata tāta’itahi i tāna ihora i tōna rima, e ’aore ’oia e tīpe’e e ’aore ato’a e hōro’a ia tīpe’ehia ; ’e e tāpe’a noa te ta’ata tāta’itahi i te tāpe’ara’a o tāna ’o’e i tōna rima atau, nō te pāruru i tāna tao’a e i tōna iho ora, e tō tāna ra mau vahine e tō tāna ra mau tamari’i.</div><div class="francais">2 C’est pourquoi, chaque homme se cramponnait de ses mains à ce qui lui appartenait et ne voulait ni emprunter ni prêter ; et chaque homme tenait à la main droite la poignée de son épée pour défendre son bien, et sa vie, et celle de ses épouses et de ses enfants.</div></div><div class="verse-container"><div class="tahitien">3 ’E i teienei, i muri iho i te ārea nō te piti matahiti, ’e i muri iho i te pohera’a o Sareda, inaha, ’ua ti’a mai ra te taea’e o Sareda ’e ’ua ’aro mai ra ia Korianetumera, ’e ’ua pau ihora ’oia ia Korianetumera, ’e ’ua a’ua’u atu ra ’oia iāna ē tae atu ra i te mēdēbara ra i Akisa.</div><div class="francais">3 Et alors, au bout de deux ans, et après la mort de Shared, voici, le frère de Shared se leva et livra bataille à Coriantumr, bataille dans laquelle Coriantumr le battit et le poursuivit jusqu’au désert d’Akish.</div></div><div class="verse-container"><div class="tahitien">4 ’E i muri a’era, ’ua ’aro mai ra te taea’e o Sareda iāna i roto i te mēdēbara i Akisa ; ’e ’ua pūai roa te ’arora’a, ’e ’ua pohe e rave rahi tauatini i te ’o’e.</div><div class="francais">4 Et il arriva que le frère de Shared lui livra bataille dans le désert d’Akish ; et la bataille devint extrêmement furieuse, et de nombreux milliers tombèrent par l’épée.</div></div><div class="verse-container"><div class="tahitien">5 ’E i muri a’era, ’ua pārahi ha’a’ati a’era Korianetumera i te mēdēbara ra, ’e i te pō ’ua haere mai ra te taea’e o Sareda i rāpae i te mēdēbara, ’e ’ua taparahi ihora ’oia i te hō’ē pae o te nu’u fa’ehau o Korianetumera, ’a ta’ero ai rātou i te ’ava.</div><div class="francais">5 Et il arriva que Coriantumr mit le siège au désert ; et le frère de Shared sortit du désert par une marche de nuit et tua une partie de l’armée de Coriantumr, tandis qu’elle était ivre.</div></div><div class="verse-container"><div class="tahitien">6 ’E ’ua haere a’era ’oia i te fenua ra nō Morona, ’e ’ua tu’u ihora ’oia ïāna iho i ni’a i te terōno o Korianetumera.</div><div class="francais">6 Et il alla au pays de Moron et se mit sur le trône de Coriantumr.</div></div><div class="verse-container"><div class="tahitien">7 ’E i muri a’era, ’ua pārahi ihora Korianetumera ’e tōna nu’u fa’ehau i roto i te mēdēbara nō te ārea e piti matahiti te maoro, ’e ’ua tupu ihora tōna nu’u fa’ehau i te rahi.</div><div class="francais">7 Et il arriva que Coriantumr demeura avec son armée dans le désert pendant deux années, pendant lesquelles il reçut de grandes forces pour son armée.</div></div><div class="verse-container"><div class="tahitien">8 I teienei, ’ua tupu ato’a a’era ho’i te nu’u fa’ehau o te taea’e o Sareda i te rahi, ’o Gileada tōna i’oa, nō te mea tē vai ra te mau pupu ’ohipa huna.</div><div class="francais">8 Or, le frère de Shared, dont le nom était Galaad, recevait aussi de grandes forces pour son armée à cause des combinaisons secrètes.</div></div><div class="verse-container"><div class="tahitien">9 ’E i muri a’era, ’ua taparahi ihora tōna tahu’a rahi iāna ’a pārahi ai ’oia i ni’a iho i tōna ra terōno.</div><div class="francais">9 Et il arriva que son grand prêtre l’assassina tandis qu’il était assis sur son trône.</div></div><div class="verse-container"><div class="tahitien">10 ’E i muri a’era, ’ua taparahihia ihora ’oia e te hō’ē o te mau pupu ’ohipa huna i roto i te hō’ē ’ē’a ’ite-’ore-hia, ’e ’ua roa’a mai ra te bāsileia iāna ; ’e tōna i’oa ’o Liba ïa ; ’e e ta’ata tino rahi roa ’o Liba, hau atu i te rahi i te tahi atu ta’ata i rotopū i te mau ta’ata ato’a.</div><div class="francais">10 Et il arriva que quelqu’un des combinaisons secrètes l’assassina dans un passage secret et obtint le royaume pour lui-même ; et son nom était Lib ; et Lib était un homme d’une grande stature, plus que n’importe quel autre homme parmi tout le peuple.</div></div><div class="verse-container"><div class="tahitien">11 ’E i muri a’era, i te matahiti mātāmua nō tā Liba fa’aterera’a, ’ua tae mai ra Korianetumera i te fenua ra nō Morona, ’e ’ua ’aro mai ra ia Liba.</div><div class="francais">11 Et il arriva que la première année de Lib, Coriantumr monta au pays de Moron et livra bataille à Lib.</div></div><div class="verse-container"><div class="tahitien">12 ’E i muri a’era, ’ua ’aro mai ra ’oia ia Liba, ’e ’ua tā’iri ihora Liba i tōna rima, ’e ’ua puta ihora ; noa atu rā i te reira, ’ua ’aro noa te nu’u fa’ehau o Korianetumera ia Liba, ’e ’ua horo atu ra ’oia i te mau hiti nō te pae tahatai.</div><div class="francais">12 Et il arriva qu’il combattit Lib, et Lib le frappa au bras, de sorte qu’il fut blessé ; néanmoins, l’armée de Coriantumr pressa Lib, de sorte qu’il s’enfuit vers les régions frontières au bord de la mer.</div></div><div class="verse-container"><div class="tahitien">13 ’E i muri a’era, ’ua a’ua’u atu ra Korianetumera iāna ; ’e ’ua ’aro mai ra Liba iāna i te pae tahatai.</div><div class="francais">13 Et il arriva que Coriantumr le poursuivit ; et Lib lui livra bataille au bord de la mer.</div></div><div class="verse-container"><div class="tahitien">14 ’E i muri a’era, ’ua tā’iri ihora Liba i te nu’u fa’ehau o Korianetumera, ’e ’ua horo fa’ahou atu ra rātou i roto i te mēdēbara o Akisa.</div><div class="francais">14 Et il arriva que Lib frappa l’armée de Coriantumr, de sorte qu’elle s’enfuit de nouveau au désert d’Akish.</div></div><div class="verse-container"><div class="tahitien">15 ’E i muri a’era, ’ua a’ua’u atu ra Liba iāna e tae atu ra i te mau fenua pāpū nō Agosa. ’E ’ua rave atu Korianetumera i te mau ta’ata ato’a nā muri iho iāna ’a horo atu ai ’oia mai mua atu ia Liba i te vāhi tāna i horo atu.</div><div class="francais">15 Et il arriva que Lib le poursuivit jusqu’à ce qu’il arrivât aux plaines d’Agosh. Et Coriantumr avait emmené tout le peuple, tandis qu’il fuyait devant Lib dans cette partie du pays où il s’enfuit.</div></div><div class="verse-container"><div class="tahitien">16 ’E ’a tae atu ai ’oia i te mau fenua pāpū o Agosa ra, ’ua ’aro atu ra ’oia ia Liba, ’e ’ua tā’iri noa ihora ’oia iāna ē tae roa atu ’ua pohe roa ’oia ; noa atu rā i te reira, ’ua haere mai te taea’e o Liba ’ei mono iāna nō te ’aro ia Korianetumera, ’e ’ua pūai roa te ’arora’a, ’e ’ua horo ’ē fa’ahou atu ra Korianetumera mai mua atu i te nu’u fa’ehau o te taea’e o Liba.</div><div class="francais">16 Et lorsqu’il fut arrivé aux plaines d’Agosh, il livra bataille à Lib, et il le frappa jusqu’à ce qu’il mourût ; néanmoins, le frère de Lib alla à sa place contre Coriantumr, et la bataille devint extrêmement furieuse, et Coriantumr s’enfuit de nouveau devant l’armée du frère de Lib.</div></div><div class="verse-container"><div class="tahitien">17 I teienei, te i’oa o te taea’e o Liba ’o Siza ïa. ’E i muri a’era, ’ua a’ua’u atu ra Siza ia Korianetumera ’e ’ua ha’amou ’oia i te mau ’oire e rave rahi, ’e ’ua taparahi i te mau vahine ’e te mau tamari’i, ’e ’ua tūtu’i ihora ’oia i te mau ’oire i te auahi.</div><div class="francais">17 Or, le nom du frère de Lib était Shiz. Et il arriva que Shiz poursuivit Coriantumr, et il renversa beaucoup de villes, et il tua femmes et enfants, et brûla les villes.</div></div><div class="verse-container"><div class="tahitien">18 ’E ’ua tupu a’era te mata’u nō ni’a ia Siza i ni’a i te fenua tā’āto’a ; ’oia ïa, ’ua tae atu te parau nā ni’a i te fenua tā’āto’a—’O vai tē ti’a ’ia ti’a atu i mua i te nu’u fa’ehau o Siza ? Inaha, te pau ra tō te fenua i mua iāna.</div><div class="francais">18 Et la crainte de Shiz se répandit dans tout le pays, oui, un cri retentit dans tout le pays : Qui peut résister à l’armée de Shiz ? Voici, il balaie la terre devant lui !</div></div><div class="verse-container"><div class="tahitien">19 ’E i muri a’era, ’ua ta’iruru ’āmui ihora te mau ta’ata i roto i te mau nu’u fa’ehau, i ni’a i te fenua tā’āto’a.</div><div class="francais">19 Et il arriva que le peuple commença à s’attrouper pour former des armées sur toute la surface du pays.</div></div><div class="verse-container"><div class="tahitien">20 ’E ’ua ’āmahamaha a’era rātou ; ’e ’ua horo atu ra te hō’ē pae i roto i te nu’u fa’ehau o Siza, ’e ’ua horo a’era te tahi pae i roto i te nu’u fa’ehau o Korianetumera.</div><div class="francais">20 Et ils étaient divisés ; et une partie d’entre eux s’enfuit dans l’armée de Shiz, et une partie d’entre eux s’enfuit dans l’armée de Coriantumr.</div></div><div class="verse-container"><div class="tahitien">21 ’E nō te rahi ’e te maoro o taua ’arora’a ra, ’e nō te maoro o te ha’amani’ira’a toto ’e te taparahira’a ta’ata, i ’ī roa ai te fenua tā’āto’a i te mau tino pohe ra.</div><div class="francais">21 Et si grande et si prolongée avait été la guerre, et si longue avait été la scène d’effusion de sang et de carnage, que toute la surface du pays était couverte des corps des morts.</div></div><div class="verse-container"><div class="tahitien">22 ’E nō te rū ’e te ’oi’oi o taua ’arora’a ra, ’aita e ta’ata toe nō te tanu i te feiā pohe, ’e ’ua haere ti’a rā rātou mai te ha’amani’ira’a toto i te ha’amani’ira’a toto, ma te vaiiho noa i te mau tino pohe o te mau tāne ’e te mau vahine, ’e tō te mau tamari’i i ni’a i te fenua, ’ei mā’a nā te mau tu’a o te tino nei.</div><div class="francais">22 Et si rapide et si expéditive fut la guerre, qu’il ne restait personne pour enterrer les morts, mais ils marchaient d’effusion de sang en effusion de sang, laissant les corps des hommes, des femmes et des enfants disséminés à la surface du pays, pour devenir la proie des vers de la chair.</div></div><div class="verse-container"><div class="tahitien">23 ’E ’ua haere te hau’a ’ino nā ni’a i te fenua, ’oia ïa i ni’a i te fenua tā’āto’a ; nō reira ’ua pe’ape’a roa te mau ta’ata i te ao ’e te pō, nō taua hau’a ’ino ra.</div><div class="francais">23 Et l’odeur s’en répandit à la surface du pays, oui, sur toute la surface du pays ; c’est pourquoi le peuple commença à être indisposé de jour et de nuit à cause de l’odeur.</div></div><div class="verse-container"><div class="tahitien">24 Noa atu rā i te reira, ’aita roa ’o Siza i fa’aea i te a’ua’u atu ia Korianetumera ; nō te mea ’ua tapu ’oia ’ia tāho’o atu ia Korianetumera nō te toto o tōna taea’e i taparahihia, ’e ’ia fa’ahapa ho’i i te parau a te Fatu i tae mai ia Etera, i te nā-’ō-ra’a mai ē, e ’ore roa Korianetumera e pohe i te ’o’e.</div><div class="francais">24 Néanmoins, Shiz ne cessa pas de poursuivre Coriantumr, car il avait juré de venger sur Coriantumr le sang de son frère, qui avait été tué, et de faire mentir la parole du Seigneur qui était parvenue à Éther, que Coriantumr ne tomberait pas par l’épée.</div></div><div class="verse-container"><div class="tahitien">25 ’E nō reira tē ’ite nei tātou ē, ’ua tae mai iho ā te Fatu i rotopū ia rātou nā roto i te ’īra’a o tōna ra riri ’ū’ana, ’e nā tā rātou mau ’ohipa ’ī’ino ’e tā rātou mau ’ohipa vi’ivi’i i fa’aineine i te ’ē’a nō tō rātou pohe mure ’ore.</div><div class="francais">25 Et ainsi, nous voyons que le Seigneur les châtia dans la plénitude de sa colère, et que leur méchanceté et leurs abominations avaient préparé la voie de leur destruction éternelle.</div></div><div class="verse-container"><div class="tahitien">26 ’E i muri a’era, ’ua a’ua’u atu ra Siza ia Korianetumera i te pae i te hiti’a o te rā ra, ē tae noa atu i te mau hiti i tahatai ra, ’e i reira ’ua ’aro mai ra ’oia ia Siza nō te ārea e toru mahana te maoro.</div><div class="francais">26 Et il arriva que Shiz poursuivit Coriantumr vers l’est jusqu’aux régions frontières du bord de la mer, et là il livra bataille à Shiz pendant trois jours.</div></div><div class="verse-container"><div class="tahitien">27 ’E e mea ri’ari’a roa te pau i rotopū i te mau nu’u fa’ehau o Siza, ’e nō reira ’ua tupu ihora te mata’u o te mau ta’ata, ’e ’ua ha’amata ihora rātou i te horo atu mai mua atu i te mau nu’u fa’ehau o Korianetumera ; ’e ’ua horo atu ra rātou i te fenua ra nō Korihora, ’e ’ua taparahi ihora i te mau ta’ata i mua ia rātou, ’ia rātou pā’āto’a ’o tē ’ore e ’āmui mai ia rātou.</div><div class="francais">27 Et si terrible fut la destruction parmi les armées de Shiz, que le peuple commença à être effrayé et commença à fuir devant les armées de Coriantumr ; et il s’enfuit au pays de Corihor et balaya les habitants devant lui, tous ceux qui ne voulaient pas se joindre à lui.</div></div><div class="verse-container"><div class="tahitien">28 ’E ’ua fa’ati’a ihora rātou i tō rātou mau ti’ahapa i te peho ra o Korihora. ’E ’ua fa’ati’a a’era Korianetumera i tōna ra mau ti’ahapa i te peho ra o Sura. I teienei, e mea fātata te peho ra o Sura i te ’āivi ra o Kominora ; nō reira, ’ua ha’aputuputu ’āmui mai ra Korianetumera i tōna mau nu’u fa’ehau i ni’a i te ’āivi ra o Kominora, ’e ’ua fa’a’oto a’era ’oia i te pū i te mau nu’u fa’ehau o Siza, nō te tītau atu ia rātou ’ia haere mai e ’aro.</div><div class="francais">28 Et il dressa ses tentes dans la vallée de Corihor ; et Coriantumr dressa ses tentes dans la vallée de Shurr. Or, la vallée de Shurr était près de la colline de Comnor ; c’est pourquoi, Coriantumr rassembla ses armées sur la colline de Comnor et fit sonner de la trompette pour les armées de Shiz pour les inviter à la bataille.</div></div><div class="verse-container"><div class="tahitien">29 ’E i muri a’era, ’ua haere mai ra rātou, ’e ’ua tūra’i-fa’ahou-hia rātou i muri ; ’e ’ua haere fa’ahou mai rātou i te piti o te taime, ’e ’ua tūra’i-fa’ahou-hia rātou i muri i te piti o te taime. ’E i muri a’era, ’ua haere fa’ahou mai ra rātou i te toru o te taime, ’e ’ua pūai roa te ’arora’a.</div><div class="francais">29 Et il arriva qu’elles s’avancèrent, mais furent repoussées ; et elles revinrent une deuxième fois, et elles furent repoussées une deuxième fois. Et il arriva qu’elles revinrent une troisième fois, et la bataille devint extrêmement furieuse.</div></div><div class="verse-container"><div class="tahitien">30 ’E i muri a’era, ’ua tā’iri ihora Siza ia Korianetumera, ’e ’ua rahi roa ihora tōna mau puta hōhonu ; ’e nō te rahi o tōna toto i pau, ’ua matapōirihia ihora Korianetumera, ’e ’ua hōpoi-’ē-hia atu ra ’oia mai te mea ra ē, ’ua pohe roa ’oia.</div><div class="francais">30 Et il arriva que Shiz frappa Coriantumr, de sorte qu’il lui infligea beaucoup de blessures profondes ; et Coriantumr, ayant perdu son sang, s’évanouit et fut emporté comme s’il était mort.</div></div><div class="verse-container"><div class="tahitien">31 I teienei, ’ua rahi roa te mau tāne, ’e te mau vahine, ’e te mau tamari’i i pau i nā pae e piti ato’a ra, nō reira ’ua fa’aue ihora Siza i tōna mau ta’ata ’eiaha rātou e a’ua’u atu i te mau nu’u fa’ehau o Korianetumera ; nō reira, ’ua ho’i mai ra rātou i tō rātou ra pūhapara’a.</div><div class="francais">31 Or, la perte en hommes, en femmes et en enfants des deux côtés fut si grande que Shiz commanda à son peuple de ne pas poursuivre les armées de Coriantumr ; c’est pourquoi, ils retournèrent à leur camp.</div></div>
    <div class="verse-container introduction"><div class="tahitien">E rave rahi milioni ta’ata o te mau ’āti Iareda i taparahihia i roto i te ’arora’a—’Ua ha’aputuputu mai Siza ’e Korianetumera i te mau ta’ata ato’a nō te ’arora’a ha’apohe roa—’Ua fa’aea te Vārua o te Fatu i te pārahi mai i rotopū ia rātou—’Ua ha’amou-roa-hia te nūna’a ’āti Iareda—’O Korianetumera ana’e tei toe mai.</div><div class="francais">Des millions de Jarédites sont tués à la bataille — Shiz et Coriantumr assemblent tout le peuple pour un combat mortel — L’Esprit du Seigneur cesse de lutter avec eux — La nation jarédite est totalement détruite — Il ne reste que Coriantumr.</div></div>
    <p>
        <a href="chapter_14_13.html">Chapitre précédent</a> | 
        <a href="chapter_14_15.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
