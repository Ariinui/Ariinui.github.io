
<!DOCTYPE html>
<html lang="fr">
<head>
    <meta charset="UTF-8">
    <title>Jacob Chapitre 5</title>
    <link rel="stylesheet" href="../styles.css">
</head>
<body>
    <h1>Jacob</h1>
    <h2>Jacob Chapitre 5</h2>
    <div class="verse-container"><div class="tahitien">18 Inaha, e tō’u mau taea’e here, e ha’amāramarama atu vau i teie nei parau ’aro ia ’outou na ; ’ia ’ore au e riro noa atu i te ’āueue-’ē-hia i tō’u nei ha’apa’o maita’i i te Vārua, ’e ’ia turori ho’i i tō’u onoono-rahi-ra’a ia ’outou.</div><div class="francais">18 Voici, mes frères bien-aimés, je vais vous dévoiler ce mystère, si je ne suis pas, d’une manière ou d’une autre, ébranlé dans ma fermeté dans l’Esprit et ne trébuche à cause de mon excès d’inquiétude pour vous.</div></div>
    <div class="verse-container"><div class="tahitien">1 Inaha, e tō’u mau taea’e, ’aita ānei ’outou i ha’amana’o i te tai’ora’a i te mau parau a te peropheta Zenosa, ’o tāna i parau i te ’utuāfare nō ’Īserā’ela, i te nā-’ō-ra’a ē :</div><div class="francais">1 Voici, mes frères, ne vous souvenez-vous pas avoir lu les paroles que le prophète Zénos adressa à la maison d’Israël, disant :</div></div><div class="verse-container"><div class="tahitien">2 ’A fa’aro’o mai, ’outou e te ’utuāfare nō ’Īserā’ela, ’a fa’aro’o mai i te parau nā’u nei, te hō’ē peropheta nā te Fatu.</div><div class="francais">2 Écoute, ô maison d’Israël, et entends ces paroles de moi qui suis prophète du Seigneur.</div></div><div class="verse-container"><div class="tahitien">3 Inaha ho’i, tē nā ’ō mai ra te Fatu : E fa’aau vau ia ’oe, e te ’utuāfare nō ’Īserā’ela, i te hō’ē tumu ’ōlive ’atu’atuhia, tā te hō’ē ta’ata i rave ’e i ’atu’atu i roto i tāna ra ’ō vine ; e tupu a’era te reira, e pa’ari atu ra, e ha’amata ihora i te ha’apohe.</div><div class="francais">3 Car voici, ainsi dit le Seigneur, je vais te comparer, ô maison d’Israël, à un olivier franc qu’un homme prit et nourrit dans sa vigne ; et il poussa, et vieillit, et commença à dépérir .</div></div><div class="verse-container"><div class="tahitien">4 ’E i muri a’era, ’ua haere atu ra te Fatu o te ’ō vine, ’e ’ua ’ite ihora ’oia ē tē ha’amata ra tāna tumu ’ōlive i te ha’apohe ; ’e ’ua parau a’era ’oia : E tope au i te reira, e ’ūtaru, ’e e ’atu’atu i te reira, penei a’e ’o te ’ōteo mai te mau ’āma’a ri’i ’āpī, ’e ’aita te reira e pohe.</div><div class="francais">4 Et il arriva que le maître de la vigne sortit, et il vit que son olivier commençait à dépérir ; et il dit : Je vais le tailler, et le bêcher alentour, et le nourrir, afin que peut-être il donne de jeunes et tendres branches, et qu’il ne périsse pas.</div></div><div class="verse-container"><div class="tahitien">5 ’E i muri a’era, ’ua tope ihora ’oia i te reira, ’ua ’ūtaru ihora i te reira, ’e ’ua ’atu’atu ihora ho’i i te reira mai te au i tāna ra parau.</div><div class="francais">5 Et il arriva qu’il le tailla, et le bêcha alentour, et le nourrit, selon sa parole.</div></div><div class="verse-container"><div class="tahitien">6 ’E i muri a’era, ’ia hope a’era e rave rahi mahana, ’ōteo ri’i mai ra te mau ’āma’a ri’i ’e te ’āpī ra ; inaha rā, ’ua pohe ihora te ’ōmou.</div><div class="francais">6 Et il arriva qu’après de nombreux jours, il commença à donner de jeunes et tendres branches ; mais voici, son sommet principal commença à périr.</div></div><div class="verse-container"><div class="tahitien">7 ’E i muri a’era, ’ua ’ite atu ra te fatu o te ’ō vine i te reira, ’e ’ua parau atu ra ’oia i tōna tāvini : E ’oto vau ’ia ’ere au i teie nei tumu rā’au ; nō reira, ’a haere ’oe, ’e ’a rave mai i te mau ’āma’a o te tumu ’ōlive ’ōviri, ’e ’a ’āfa’i mai i te reira iā’u nei, ’e e ’ōfene ’ē tāua i taua mau ’āma’a rarahi ’e te ’ōriorio ra, ’e e huri taua i te reira i roto i te auahi ’ia pa’apa’a.</div><div class="francais">7 Et il arriva que le maître de la vigne le vit, et il dit à son serviteur : Cela me peine de perdre cet arbre ; c’est pourquoi, va couper les branches d’un olivier sauvage et apporte-les-moi ici ; et nous couperons ces branches principales qui commencent à se dessécher, et nous les jetterons au feu, afin qu’elles soient brûlées.</div></div><div class="verse-container"><div class="tahitien">8 ’E inaha, tē nā ’ō mai ra te Fatu o te ’ō vine ra, e hōpoi ’ē atu vau i teie mau ’āma’a ri’i ’āpī e rave rahi, ’e e poi au i te reira i te vāhi tā’u e hina’aro ; e noa atu e pohe te a’a o teie nei tumu rā’au, e ti’a iā’u ’ia fa’aherehere i te mā’a nō te reira nā’u iho ; nō reira, e rave mai au i teie mau ’āma’a ri’i ’āpī, ’e e poi ai au i te reira i te vāhi tā’u e hina’aro.</div><div class="francais">8 Et voici, dit le Seigneur de la vigne, j’enlève beaucoup de ces jeunes et tendres branches, et je vais les greffer là où je le veux ; et cela n’a pas d’importance que la racine de cet arbre périsse, si je peux m’en conserver le fruit ; c’est pourquoi je vais prendre ces jeunes et tendres branches, et je vais les greffer là où je le veux.</div></div><div class="verse-container"><div class="tahitien">9 ’A rave ’oe i te mau ’āma’a o te tumu ’ōlive ’ōviri ra, ’e ’a poi i te reira i te vāhi o taua mau ’āma’a mau ra ; ’e teie ’o tā’u i tāpū iho nei, e huri au i te reira i roto i te auahi ’ia pa’apa’a, ’ia ’ore te reira ’ia fa’aapiapi i tā’u ’ō vine.</div><div class="francais">9 Prends les branches de l’olivier sauvage, et greffe-les à leur place ; et celles que j’ai coupées, je vais les jeter au feu et les brûler afin qu’elles n’encombrent pas le sol de ma vigne.</div></div><div class="verse-container"><div class="tahitien">10 ’E i muri a’era, ’ua rave te tāvini o te Fatu o te ’ō vine ra mai te au i te parau a te Fatu o te ’ō vine ra, ’e ’ua poi ihora ’oia i te mau ’āma’a o te tumu ’ōlive ’ōviri ra.</div><div class="francais">10 Et il arriva que le serviteur du Seigneur de la vigne fit selon la parole du Seigneur de la vigne, et greffa les branches de l’olivier sauvage.</div></div><div class="verse-container"><div class="tahitien">11 ’E ’ua fa’aue ihora te Fatu o te ’ō vine ’ia ’ūtaruhia ’e ’ia topehia ’e ’ia ’atu’atuhia te reira, i te nā-’ō-ra’a mai i tōna tāvini : E ’oto vau ’ia pohe teie nei tumu rā’au ; nō reira, i nā reira ai au penei a’e ’o te fa’aora vau i te mau a’a nō te reira ’ia ’ore te reira ’ia pohe, ’ia ti’a iā’u ’ia fa’aora i te reira nō’u.</div><div class="francais">11 Et le Seigneur de la vigne le fit bêcher alentour, et tailler, et nourrir, disant à son serviteur : Cela me peine de perdre cet arbre ; c’est pourquoi, c’est afin de pouvoir peut-être en conserver les racines pour qu’elles ne périssent pas, afin de pouvoir me les conserver, que j’ai fait cela.</div></div><div class="verse-container"><div class="tahitien">12 Nō reira, ’a haere atu ’oe ; ’a tīa’i i te tumu rā’au, e ’atu’atu i te reira mai te au i tā’u ra mau parau.</div><div class="francais">12 C’est pourquoi, va, veille sur l’arbre, et nourris-le selon mes paroles.</div></div><div class="verse-container"><div class="tahitien">13 E tanu vau i teie i te pae ātea ’ē o tā’u ’ō vine, i te vāhi tā’u e hina’aro, ’aita tā ’oe e parau i te reira ; ’e e nā reira vau ’ia ti’a iā’u ’ia fa’aora i te mau ’āma’a mau nō taua tumu rā’au ra nā’u iho ; ’e ’oia ato’a, ’ia ha’apu’e au i te mā’a nō te reira i te tau mau ra nā’u iho ; ’e ’ua ’oto ho’i au ’ia pohe teie tumu rā’au ’e tōna ato’a ra mā’a.</div><div class="francais">13 Et celles-ci, je les placerai dans la partie la plus basse de ma vigne, là où je le veux, peu t’importe ; et je le fais afin de me conserver les branches naturelles de l’arbre ; et aussi afin de m’en amasser du fruit en vue de la saison ; car il me peine de perdre cet arbre et son fruit.</div></div><div class="verse-container"><div class="tahitien">14 ’E i muri a’era, ’ua haere atu ra te Fatu o te ’ō vine i tōna haere’a, ’e ’ua huna atu ra ’oia i te mau ’āma’a mau o te tumu ’ōlive ’atu’atuhia ra i te mau pae ātea ’ē roa o te ’ō vine ra, te tahi ’āma’a i te tahi pae, ’e te tahi ’āma’a i te tahi pae, mai te au i tōna ra hina’aro ’e tōna ra mana’o.</div><div class="francais">14 Et il arriva que le Seigneur de la vigne alla cacher les branches naturelles de l’olivier franc dans les parties les plus basses de la vigne, les unes dans l’une et les autres dans l’autre, selon sa volonté et son bon plaisir.</div></div><div class="verse-container"><div class="tahitien">15 ’E i muri a’era, ’ia maoro te tau, ’ua parau atu ra te Fatu o te ’ō vine i tōna ra tāvini : Mai e haere taua i raro i te ’ō vine, e ’ohipa tāua i roto i te ’ō vine.</div><div class="francais">15 Et il arriva que beaucoup de temps passa, et le Seigneur de la vigne dit à son serviteur : Viens, descendons dans la vigne afin de travailler dans la vigne.</div></div><div class="verse-container"><div class="tahitien">16 ’E i muri a’era, ’ua haere atu ra te Fatu o te ’ō vine e tōna ra tāvini ato’a i raro i te ’ō vine e rave i te ’ohipa. ’E i muri a’era, ’ua parau mai ra te tāvini i tōna Fatu : Inaha, ’a hi’o mai na ; a hi’o na i te tumu rā’au.</div><div class="francais">16 Et il arriva que le Seigneur de la vigne, et aussi le serviteur, descendirent travailler dans la vigne. Et il arriva que le serviteur dit à son maître : Voici, regarde ici ; vois l’arbre.</div></div><div class="verse-container"><div class="tahitien">17 ’E i muri a’era, ’ua hi’o atu ra te Fatu o te ’ō vine ’e ’ua ’ite atu ra ’oia i te tumu rā’au i poihia i te mau ’āma’a o te ’ōlive ’ōviri ra ; ’e ’ua tupu te reira ’e tē fa’ahotu mai ra i te mā’a. ’E ’ua ’ite a’era ’oia ē e mea maita’i te reira ; ’e te mā’a nō te reira mai tō te mā’a mau ïa.</div><div class="francais">17 Et il arriva que le Seigneur de la vigne regarda et vit l’arbre sur lequel avaient été greffées les branches de l’olivier sauvage ; et il avait poussé des rejetons et commencé à porter du fruit . Et il vit qu’il était bon ; et le fruit en était semblable au fruit naturel.</div></div><div class="verse-container"><div class="tahitien">18 ’E ’ua parau atu ra ’oia i te tāvini : Inaha, ’ua roa’a i te mau ’āma’a o te tumu ’ōlive ’ōviri ra te pape o te a’a ra, ’e ’ua tupu taua a’a ra i te pūai rahi ; ’e nō te pūai rahi o taua a’a ra i fa’ahotu mai ai te mau ’āma’a ’ōviri ra i te mā’a mau. I teienei, ’āhiri ’aita taua i poi i teie nei mau ’āma’a, ’ua pohe taua tumu rā’au ra. ’E i teienei, inaha, e ha’apu’e au i te mā’a e rave rahi tā te tumu rā’au i fa’ahotu mai ra ; ’e e ha’apu’e au i te mā’a nō te reira nā’u iho, nō te tau au ra.</div><div class="francais">18 Et il dit au serviteur : Voici, les branches de l’olivier sauvage se sont saisies de l’humidité de sa racine, de sorte que sa racine produit beaucoup de force ; et, à cause de la grande force de sa racine, les branches sauvages ont donné du fruit franc. Or, si nous n’avions pas greffé ces branches, l’arbre aurait péri. Et maintenant, voici, j’amasserai beaucoup du fruit que l’arbre donné ; et je m’en amasserai le fruit en vue de la saison.</div></div><div class="verse-container"><div class="tahitien">19 ’E i muri a’era, ’ua parau atu ra te Fatu o te ’ō vine i te tāvini : ’A haere mai na, e haere taua i te pae ātea ’ē o te ’ō vine nei, ’e e hi’o taua ’e ’aita ānei te mau ’āma’a mau o te tumu rā’au i fa’ahotu rahi ato’a mai i te mā’a, ’ia ti’a iā’u ia ha’apu’e i te mā’a nō te reira nā’u iho nō te tau au ra.</div><div class="francais">19 Et il arriva que le Seigneur de la vigne dit au serviteur : Viens, allons dans la partie la plus basse de la vigne, et voyons si les branches naturelles de l’arbre n’ont pas donné beaucoup de fruits aussi, afin que je puisse m’en amasser du fruit en vue de la saison.</div></div><div class="verse-container"><div class="tahitien">20 ’E i muri a’era, ’ua haere atu ra rāua i te pae tā te fatu i huna i te mau ’āma’a mau nō te tumu rā’au, ’e ’ua parau atu ra ’oia i te tāvini : ’A hi’o na i teie ; ’e ’ua ’ite a’era ’oia ē ’ua fa’ahotu mai tō te mātāmua ra e rave rahi mā’a ; ’e ’ua ’ite ato’a a’era ho’i ’oia e mea maita’i. ’E ’ua parau atu ra ’oia i te tāvini : ’A rave i te mā’a nō ni’a i te reira, ’e ’a ha’apu’e nō te tau au ra, ’ia ti’a iā’u ’ia fa’aherehere i te reira nā’u iho ; inaha ho’i, tē nā ’ō mai ra ’oia : E mea maoro tō’u ’atu’atura’a i te reira, ’e ’ua fa’ahotu mai te reira i te mau mā’a e rave rahi.</div><div class="francais">20 Et il arriva qu’ils allèrent là où le maître avait caché les branches naturelles de l’arbre, et il dit au serviteur : Vois celles-ci ; et il vit la première, qu’elle avait donné beaucoup de fruits ; et il vit aussi qu’ils étaient bons. Et il dit au serviteur : Prends-en du fruit, et amasse-le en vue de la saison, afin que je puisse me le conserver ; car voici, dit-il, je l’ai nourri pendant tout ce temps, et il donné beaucoup de fruits.</div></div><div class="verse-container"><div class="tahitien">21 ’E i muri a’era, ’ua parau mai ra te tāvini i tōna ra Fatu : E aha ’oe i haere mai ai i’ō nei nō te tanu i teie nei tumu rā’au, ’e ’aore rā i teie ’āma’a o te tumu rā’au ? Inaha ho’i, e vāhi ’ino roa teie nō te fenua tā’āto’a o tā ’oe ’ō vine.</div><div class="francais">21 Et il arriva que le serviteur dit à son maître : Comment es-tu venu ici planter cet arbre, ou cette branche de l’arbre ? Car voici, c’était le coin le plus pauvre de toute la terre de ta vigne.</div></div><div class="verse-container"><div class="tahitien">22 ’E ’ua parau atu ra te Fatu o te ’ō vine iāna : ’Eiaha ’oe e a’o mai iā’u nei ; ’ua ’ite ho’i au ē, e mea ’ino te repo i’ō nei ; nō reira, ’ua parau atu vau ia ’oe ē, ’ua ’atu’atu maoro vau i te reira, ’e ’ua ’ite ho’i ’oe ē, ’ua fa’ahotu rahi mai te reira i te mā’a.</div><div class="francais">22 Et le Seigneur de la vigne lui dit : Ne me conseille pas ; je savais que c’était un coin de terre pauvre ; c’est pourquoi je t’ai dit : Je l’ai nourri pendant tout ce temps, et tu vois qu’il donné beaucoup de fruits.</div></div><div class="verse-container"><div class="tahitien">23 ’E i muri a’era, ’ua parau atu ra te Fatu o te ’ō vine i tōna tāvini : Hi’o mai na ; inaha, ’ua tanu ato’a vau i te tahi ā ’āma’a nō taua tumu rā’au ra ; ’e ’ua ’ite ho’i ’oe ē, ’ua hau teie vāhi i te ’ino i tō te mātāmua ra. ’A hi’o na rā i te tumu rā’au. E mea maoro tō’u ’atu’atura’a i te reira, ’e ’ua fa’ahotu rahi mai te reira i te mā’a ; nō reira, ’a pāfa’i i te reira, ’e ’a ha’apu’e nō te tau au ra, ’ia ti’a iā’u ’ia fa’aherehere i te reira nā’u iho.</div><div class="francais">23 Et il arriva que le Seigneur de la vigne dit à son serviteur : Regarde par ici : voici, j’ai aussi planté une autre branche de l’arbre ; et tu sais que ce coin de terre était pire que le premier. Mais regarde l’arbre. Je l’ai nourri pendant tout ce temps, et il donné beaucoup de fruits ; c’est pourquoi, récolte-les et amasse-les en vue de la saison, afin que je puisse me les conserver.</div></div><div class="verse-container"><div class="tahitien">24 ’E i muri a’era, ’ua parau fa’ahou atu ra te Fatu o te ’ō vine i tōna tāvini : Hi’o mai na, inaha ’ua tanu vau i te tahi ā ’āma’a ; inaha ’ua ’atu’atu ato’a ho’i au i te reira, ’e ’ua fa’ahotu mai te reira i te mā’a.</div><div class="francais">24 Et il arriva que le Seigneur de la vigne dit encore à son serviteur : Regarde par ici, et vois encore une autre branche que j’ai plantée ; vois que je l’ai nourrie aussi, et elle donné des fruits.</div></div><div class="verse-container"><div class="tahitien">25 ’E ’ua parau atu ra ’oia i te tāvini : Hi’o mai na ’e ’a hi’o na i tō te hope’a. Inaha, ’ua tanu vau i teie i roto i te vāhi maita’i o te repo ; ’e ’ua ’atu’atu maoro vau i te reira, ’e ’ua fa’ahotu mai te tahi pae ana’e o teie tumu rā’au i te mā’a mau ; ’e te tahi atu pae o te tumu rā’au ’ua fa’ahotu mai ïa i te mā’a ’ōviri ; inaha, hō’ē ā tā’u ’atu’atura’a i teie tumu rā’au i te tahi atu mau tumu rā’au.</div><div class="francais">25 Et il dit au serviteur : Regarde par ici et vois la dernière. Voici, celle-ci je l’ai plantée dans un bon coin de terre ; et je l’ai nourrie pendant tout ce temps, et il n’y qu’une partie de l’arbre qui donné du fruit franc, et l’autre partie de l’arbre donné du fruit sauvage ; voici, j’ai nourri cet arbre comme les autres.</div></div><div class="verse-container"><div class="tahitien">26 ’E i muri a’era, ’ua parau atu ra te Fatu o te ’ō vine i te tāvini : ’A ’ōfene ’ē i te mau ’āma’a tei ’ore i fa’ahotu mai i te mā’a maita’i, ’e ’a huri atu ia rātou i roto i te auahi.</div><div class="francais">26 Et il arriva que le Seigneur de la vigne dit au serviteur : Coupe les branches qui n’ont pas donné du bon fruit, et jette-les au feu.</div></div><div class="verse-container"><div class="tahitien">27 Inaha rā, ’ua parau mai ra te tāvini iāna : ’Ia tope tāua i te reira, ’e ’ia ’ūtaru i te reira, ’e ’ia ’atu’atu i te reira ’e ’ia maoro iti a’e, penei a’e ’o te fa’ahotu mai te reira i te mā’a maita’i nā ’oe, ’ia ti’a ia ’oe ’ia ha’apu’e i te reira nō te tau au ra.</div><div class="francais">27 Mais voici, le serviteur lui dit : Taillons-le, et bêchons-le alentour, et nourrissons-le encore un peu, afin qu’il te donne peut-être du bon fruit, afin que tu puisses l’amasser en vue de la saison.</div></div><div class="verse-container"><div class="tahitien">28 ’E i muri a’era, ’ua ’atu’atu ihora te Fatu o te ’ō vine ’e te tāvini ato’a o te Fatu o te ’ō vine ra i te mau mā’a ato’a o te ’ō vine ra.</div><div class="francais">28 Et il arriva que le Seigneur de la vigne et le serviteur du Seigneur de la vigne nourrirent tous les fruits de la vigne.</div></div><div class="verse-container"><div class="tahitien">29 ’E i muri a’era, i te ma’irira’a te hō’ē tau roa, ’e ’ua parau atu ra te Fatu o te ’ō vine i tōna tāvini : ’A haere mai na, e haere tāua i raro i te ’ō vine, ’ia ti’a ia tāua ’ia ’ohipa fa’ahou i roto i te ’ō vine ra. Inaha ho’i, teie mai nei te tau, ’e ’ua fātata roa mai te hope’a ; nō reira, ’ia ha’apu’e au i te mā’a nā’u iho nō te tau au e ti’a ai.</div><div class="francais">29 Et il arriva que beaucoup de temps s’était passé, et le Seigneur de la vigne dit à son serviteur : Viens, descendons dans la vigne, afin de travailler encore dans la vigne. Car voici, le temps approche, et la fin arrive bientôt ; c’est pourquoi je dois m’amasser du fruit en vue de la saison.</div></div><div class="verse-container"><div class="tahitien">30 ’E i muri a’era, ’ua haere atu ra te Fatu o te ’ō vine ’e te tāvini ato’a i raro i te ’ō vine ; ’e ’ua tae atu ra rāua i te tumu rā’au i ’ōfene-’ē-hia tōna ra mau ’āma’a mau, ’e i poihia ho’i i te mau ’āma’a ’ōviri ra ; ’E inaha, ’ua ’ī roa taua tumu rā’au ra i te mau huru mā’a ato’a.</div><div class="francais">30 Et il arriva que le Seigneur de la vigne et le serviteur descendirent dans la vigne ; et ils arrivèrent à l’arbre dont les branches naturelles avaient été coupées et sur lequel les branches sauvages avaient été greffées ; et voici, toutes sortes de fruits encombraient l’arbre.</div></div><div class="verse-container"><div class="tahitien">31 ’E i muri a’era, ’ua tāmata ihora te Fatu o te ’ō vine i te mā’a, ē hope roa a’e te mau huru ato’a ra. ’E ’ua parau atu ra te Fatu o te ’ō vine : Inaha, e mea maoro tō taua ’atu’atura’a i teie nei tumu rā’au, ’e ’ua ha’apu’e au i te mā’a e rave rahi nā’u iho nō te tau au ra.</div><div class="francais">31 Et il arriva que le Seigneur de la vigne goûta du fruit de chaque sorte selon son nombre. Et le Seigneur de la vigne dit : Voici, j’ai nourri cet arbre pendant tout ce temps, et je me suis amassé beaucoup de fruits en vue de la saison.</div></div><div class="verse-container"><div class="tahitien">32 Inaha rā, i teie nei tau ’ua fa’ahotu rahi mai te reira i te mā’a, ’e ’aita roa hō’ē a’e mā’a maita’i nō te reira. ’E inaha, ’ua rau te huru o te mau mā’a ’ino ato’a ; ’e ’aita roa tā’u e faufa’a i te reira, rahi noa atu ā tā taua ’ohipa ; ’e i teienei, ’ua ’oto vau ’o te ’ere au i teie tumu rā’au.</div><div class="francais">32 Mais voici, cette fois-ci il donné beaucoup de fruits, et il n’y en aucun qui soit bon. Et voici, il a toutes sortes de mauvais fruits ; et ils ne me profitent en rien, malgré tout notre travail ; et maintenant cela me peine de perdre cet arbre.</div></div><div class="verse-container"><div class="tahitien">33 ’E ’ua parau atu ra te Fatu o te ’ō vine i te tāvini : E aha tā taua e rave i teie nei tumu rā’au, ’ia fa’aherehere fa’ahou vau i te mā’a maita’i nā’u iho nei ?</div><div class="francais">33 Et le Seigneur de la vigne dit au serviteur : Qu’allons-nous faire à l’arbre, afin que je puisse m’en conserver encore du bon fruit ?</div></div><div class="verse-container"><div class="tahitien">34 ’E ’ua parau mai ra te tāvini i tōna Fatu : Inaha, nō te mea i poi ’oe i te mau ’āma’a o te tumu ’ōlive ’ōviri ra, ’ua tauturu ïa te reira i te mau a’a i ora ai te reira ’e ’aita i pohe ; nō reira, tē ’ite nei ïa ’oe ē tē maita’i noa ra ā te reira.</div><div class="francais">34 Et le serviteur dit à son maître : Voici, parce que tu as greffé les branches de l’olivier sauvage, elles ont nourri les racines, de sorte qu’elles sont vivantes et n’ont pas péri ; c’est pourquoi tu vois qu’elles sont encore bonnes.</div></div><div class="verse-container"><div class="tahitien">35 ’E i muri a’era, ’ua parau atu ra te Fatu o te ’ō vine i tōna tāvini : ’Aita roa tō teie tumu rā’au e faufa’a iā’u nei, ’e ’aita ato’a ho’i tō te mau a’a e faufa’a iā’u nei mai te mea e fa’ahotu noa mai te reira i te mā’a ’ino.</div><div class="francais">35 Et il arriva que le Seigneur de la vigne dit à son serviteur : L’arbre ne m’est d’aucun profit, et ses racines ne me sont d’aucun profit tant qu’il donnera du mauvais fruit.</div></div><div class="verse-container"><div class="tahitien">36 ’Āre’a rā, ’ua ’ite au ē, e mea maita’i te mau a’a, ’e ’ua fa’aherehere ho’i au i te reira nō tā’u iho ’ōpuara’a ; ’e nō tō rātou pūai rahi ’ua fa’ahotu mai te reira i te mā’a mau nā ni’a mai i te mau ’āma’a ’ōviri ra.</div><div class="francais">36 Néanmoins, je sais que les racines sont bonnes, et c’est dans un dessein qui m’est propre que je les ai conservées ; et à cause de leur grande force, elles ont donné jusqu’à présent du bon fruit par les branches sauvages.</div></div><div class="verse-container"><div class="tahitien">37 Inaha ho’i, ’ua tupu mai te mau ’āma’a ’ōviri ra, ’e ’ua hau tō rātou pūai i tō te mau a’a nōna ra ; ’e nō te mea ’ua hau te pūai o te mau ’āma’a ’ōviri i tō te mau a’a nōna ra, ’ua fa’ahotu mai te reira i te mā’a ’ino e rave rahi ; ’e nō te mea ho’i ’ua fa’ahotu mai te reira i te mā’a ’ino e rave rahi, ’ua ’ite ’oe ē, tē tupu noa ra te pohe ; ’e e ’ino vave te reira, ’e e hurihia i roto i te auahi, maori rā ’ia ’imi taua i te rāve’a nō te fa’aherehere i te reira.</div><div class="francais">37 Mais voici, les branches sauvages ont poussé et l’ont emporté sur les racines ; et, parce que les branches sauvages l’ont emporté sur les racines, il donné beaucoup de mauvais fruits ; et, parce qu’il donné tant de mauvais fruits, tu vois qu’il commence à périr ; et il sera bientôt mûr pour être jeté au feu, si nous ne faisons pas quelque chose pour le conserver.</div></div><div class="verse-container"><div class="tahitien">38 ’E i muri a’era, ’ua parau atu ra te Fatu o te ’ō vine i tōna tāvini : E haere tāua i raro i te pae ātea ’ē o te ’ō vine, ’ia ’ite ē ’ua fa’ahotu ato’a mai ānei te mau ’āma’a mau i te mā’a ’ino.</div><div class="francais">38 Et il arriva que le Seigneur de la vigne dit à son serviteur : Descendons dans les parties les plus basses de la vigne, et voyons si les branches naturelles ont aussi donné du mauvais fruit.</div></div><div class="verse-container"><div class="tahitien">39 ’E i muri a’era, ’ua haere atu ra rāua i raro i te pae ātea ’ē o te ’ō vine. ’E i muri a’era, ’ua ’ite a’era rāua ē, ’ua ’ino roa ato’a te mā’a o te mau ’āma’a mau ; ’oia ïa, te mātāmua ’e te piti ’e te hope’a ato’a ho’i ; ’e ’ua ’ino roa ho’i rātou ato’a ra.</div><div class="francais">39 Et il arriva qu’ils descendirent dans les parties les plus basses de la vigne. Et il arriva qu’ils virent que le fruit des branches naturelles s’était aussi corrompu ; oui, la première et la seconde et aussi la dernière ; et elles s’étaient toutes corrompues.</div></div><div class="verse-container"><div class="tahitien">40 ’E ’ua vī taua pae o te tumu rā’au tei fa’ahotu mai i te mā’a maita’i i te mā’a ’ino o te tumu rā’au hope’a ra, i ’ōriorio ai taua ’āma’a ra ’e ’ua pohe roa.</div><div class="francais">40 Et le fruit sauvage de la dernière l’avait emporté sur cette partie de l’arbre qui donnait du bon fruit, de sorte que la branche s’était desséchée et était morte.</div></div><div class="verse-container"><div class="tahitien">41 ’E i muri a’era, ’ua ’oto ihora te Fatu o te ’ō vine, ’e ’ua parau atu ra i te tāvini : E aha atu ā tei ti’a iā’u ’ia rave nō tā’u ’ō vine ?</div><div class="francais">41 Et il arriva que le Seigneur de la vigne pleura et dit au serviteur : Qu’aurais-je pu faire de plus pour ma vigne ?</div></div><div class="verse-container"><div class="tahitien">42 Inaha, ’ua ’ite na vau ē, ’ua ’ino te mau mā’a ato’a nō tā’u ’ō vine, maori rā ’o teie. ’E i teienei, teie tei fa’ahotu na i te mā’a maita’i, ’ua ’ino roa ato’a ïa ; ’e i teie nei, ’ua riro te mau tumu rā’au ato’a nō tā’u nei ’ō vine ’ei mea ’ino ’e ’ua ti’a roa i te reira ’ia tāpūhia i raro ’e ’ia hurihia i roto i te auahi.</div><div class="francais">42 Voici, je savais que tout le fruit de la vigne s’était corrompu, à l’exception de celles-ci. Et maintenant, celles-ci, qui ont jadis donné du bon fruit, se sont aussi corrompues ; et maintenant tous les arbres de ma vigne ne sont plus bons qu’à être abattus et jetés au feu.</div></div><div class="verse-container"><div class="tahitien">43 ’E ’a hi’o na i teie tumu rā’au hope’a nei, ’ua ’ōriorio tōna ’āma’a, ’e ’ua tanu ho’i au i te reira i roto i te repo maita’i ; ’oia ïa, i te vāhi maita’i roa a’e iā’u i te tahi atu mau vāhi ato’a nō tā’u ’ō vine.</div><div class="francais">43 Et vois ce dernier, dont la branche est desséchée, je l’ai planté dans un bon coin de terre ; oui, celui qui était préférable pour moi à toutes les autres parties du pays de ma vigne.</div></div><div class="verse-container"><div class="tahitien">44 ’E ’ua ’ite ho’i ’oe ē, ’ua tāpū ato’a vau i tei fa’aapiapi i teie nei pae fenua, ’ia ti’a iā’u ’ia tanu i teie nei tumu rā’au i te reira vāhi.</div><div class="francais">44 Et tu as vu que j’ai aussi abattu ce qui encombrait ce coin de terre, afin de planter cet arbre à sa place.</div></div><div class="verse-container"><div class="tahitien">45 ’E ’ua ’ite ho’i ’oe ē, ’ua fa’ahotu mai te tahi pae i te mā’a maita’i, ’e ’ua fa’ahotu mai ho’i te tahi pae i te mā’a ’ino ; ’e nō te mea ’aita vau i ’ōfene ’ē i te mau ’āma’a ’ino nō te reira ’e i huri i roto i te auahi, inaha, ’ua vī te ’āma’a maitata’i ia rātou ’e ’ua ’ōriorio.</div><div class="francais">45 Et tu as vu qu’une partie en donné du bon fruit, et qu’une partie en donné du fruit sauvage ; et parce que je n’en ai pas coupé les branches pour les jeter au feu, voici, elles l’ont emporté sur la bonne branche de sorte qu’elle s’est desséchée.</div></div><div class="verse-container"><div class="tahitien">46 ’E i teienei, inaha, noa atu ā ē ’ua ha’apa’o māite tāua i tā’u nei ’ō vine, ’ua ’ino tō te reira mau tumu rā’au, ’e ’aita rātou i fa’ahotu mai i te mā’a maita’i ; ’e ’ua hina’aro vau ’ia fa’aherehere i teie, ’ia ha’apu’e au i te mā’a nā’u iho nō te tau au ra. Inaha rā, ’ua riro rātou mai te tumu ’ōlive ’ōviri ra te huru, ’e ’aita tō te reira e faufa’a, maori rā ’ia tāpūhia i raro ’e ’ia hurihia i roto i te auahi ; ’e ’ua ’oto vau ’ia ’ere au i te reira.</div><div class="francais">46 Et maintenant, voici, malgré tout le soin que nous avons pris de ma vigne, les arbres s’en sont corrompus, de sorte qu’ils ne donnent pas du bon fruit ; et ceux-ci, j’avais espéré les conserver, m’en amasser du fruit en vue de la saison. Mais, voici, ils sont devenus comme l’olivier sauvage, et ils ne sont plus bons qu’à être abattus et jetés au feu ; et cela me peine de les perdre.</div></div><div class="verse-container"><div class="tahitien">47 ’Āre’a rā, e aha atu ā te ti’a iā’u ’ia rave i roto i tā’u ’ō vine ? ’Ua fa’aea ānei tō’u rima, ’e ’aita vau i ’atu’atu i te reira ? ’Aita roa, ’ua ’atu’atu vau i te reira, ’e ’ua ’ūtaru vau i te reira, ’e ’ua tope au i te reira, ’e ’ua tāpara ho’i au i te reira ; ’e ’ua fa’atoro atu vau i tō’u rima mai te mātāmua mai ā, ’e tē fātata mai nei te hope’a. ’E ’ua ’oto vau ’ia tāpū ’ē atu vau i te mau tumu rā’au ato’a o tā’u ’ō vine, ’e ’ia huri i te reira i roto i te auahi ’ia pau. ’O vai ïa tei fa’a’ino i tā’u nei ’ō vine ?</div><div class="francais">47 Mais qu’aurais-je pu faire de plus dans ma vigne ? Ai-je laissé ma main faiblir, de sorte que je ne l’ai pas nourrie ? Non, je l’ai nourrie, et je l’ai bêchée alentour, et je l’ai taillée, et je l’ai fumée ; et j’ai étendu la main presque toute la journée, et la fin approche. Et cela me peine d’abattre tous les arbres de ma vigne et de les jeter au feu pour les brûler. Qui bien pu corrompre ma vigne ?</div></div><div class="verse-container"><div class="tahitien">48 ’E i muri a’era, ’ua parau mai ra te tāvini i tōna Fatu : E ’ere ānei ïa nō te teitei roa o tā ’oe ’ō vine—’e ’aita ānei te mau a’a maitata’i i vī i te reira mau ’āma’a ? ’E nō te mea ’ua vī te reira mau a’a ra i te mau ’āma’a, inaha, ’ua rahi tō te ’āma’a tupura’a i tō te pūai o te mau a’a, i rahi ai tō rātou iho pūai. Inaha, tē parau atu nei au, e ’ere ānei teie te mea i ’ino ai te mau tumu rā’au o tā ’oe nei ’ō vine ?</div><div class="francais">48 Et il arriva que le serviteur dit au maître : N’est-ce pas la hauteur de ta vigne : les branches ne l’ont-elles pas emporté sur les racines, qui sont bonnes ? Et parce que les branches l’ont emporté sur les racines, voici, elles ont poussé plus vite que ne le permettait la force des racines, prenant la force pour elles. Voici, dis-je, n’est-ce pas à cause de cela que les arbres de ta vigne se sont corrompus ?</div></div><div class="verse-container"><div class="tahitien">49 ’E i muri a’era, ’ua parau atu ra te Fatu o te ’ō vine i te tāvini : E haere tāua e tāpū ’ē atu i te mau tumu rā’au o te ’ō vine nei ’e ’a huri atu ai ia rātou i roto i te auahi, ’ia ’ore rātou e fa’aapi i te fenua o tā’u ’ō vine, ’e ’ua pau ho’i tā’u mau rāve’a ato’a. Nāhea atu ā ho’i au i taua ’ō vine nā’u ra ?</div><div class="francais">49 Et il arriva que le Seigneur de la vigne dit au serviteur : Allons, abattons les arbres de la vigne et jetons-les au feu, afin qu’ils n’encombrent plus le sol de ma vigne, car j’ai tout fait. Qu’aurais-je pu faire de plus pour ma vigne ?</div></div><div class="verse-container"><div class="tahitien">50 ’Āre’a rā, inaha, ’ua parau mai ra te tāvini i te Fatu nō te ’ō vine : ’A fa’aherehere i te reira ’ia maoro iti a’e.</div><div class="francais">50 Mais voici, le serviteur dit au Seigneur de la vigne : Épargne-la encore un peu.</div></div><div class="verse-container"><div class="tahitien">51 ’E ’ua parau atu ra te Fatu : ’Oia ïa, e fa’aherehere au i te reira ’ia maoro iti a’e, nō te mea e ’oto ho’i au ’ia ’ere au i te mau tumu rā’au o tā’u ’ō vine.</div><div class="francais">51 Et le Seigneur dit : Oui, je vais l’épargner encore un peu, car cela me peine de perdre les arbres de ma vigne.</div></div><div class="verse-container"><div class="tahitien">52 Nō reira, e rave taua i te mau ’āma’a o teie nei mau tumu rā’au tā’u i tanu i te mau pae ātea ’ē o tā’u ’ō vine, ’e e poi tāua ia rātou i ni’a i te tumu rā’au nō reira mai rātou ra ; ’e e ’ōfene ’ē atu tāua i taua mau ’āma’a ra tei fa’ahotu mai i te mā’a ’ava’ava roa i taua tumu rā’au ra, ’e ’ia poi i te mau ’āma’a mau o taua tumu rā’au ra ’ei mono ia rātou.</div><div class="francais">52 C’est pourquoi, prenons parmi les branches de ceux-ci que j’ai plantés dans les parties les plus basses de ma vigne, et greffons-les sur l’arbre d’où elles viennent ; et coupons de l’arbre les branches dont le fruit est le plus amer, et greffons à leur place les branches naturelles de l’arbre.</div></div><div class="verse-container"><div class="tahitien">53 E nā reira vau ’ia ’ore te tumu rā’au ’ia pohe, penei a’e ’o te fa’aora vau i tōna ra mau a’a nā’u iho nō tā’u iho ’ōpuara’a.</div><div class="francais">53 Et cela, je vais le faire pour que l’arbre ne périsse pas, afin de pouvoir peut-être m’en conserver les racines pour mon propre dessein.</div></div><div class="verse-container"><div class="tahitien">54 ’E inaha, tē ora nei ā te mau a’a o te mau ’āma’a mau o te tumu rā’au tā’u i tanu i te vāhi tā’u i hina’aro ra ; nō reira ’ia fa’aora ato’a vau i te reira nō tā’u iho ’ōpuara’a, ’e e rave mai au i te mau ’āma’a o teie nei tumu rā’au, ’e e poi au i te reira i ni’a i taua mau a’a mau ra. ’Oia ïa, e poi au i te mau ’āma’a rā’au tumu ra i ni’a ia rātou, ’ia fa’aora ato’a vau i te mau a’a nā’u iho, ’e ’ia nava’i tō rātou pūai, e fa’ahotu mai paha ïa rātou i te mā’a maita’i nā’u, ’e e noa’a ā paha te hanahana iā’u nō te mā’a o tā’u ’ō vine.</div><div class="francais">54 Et voici, les racines des branches naturelles de l’arbre, que j’ai plantées où je le voulais, sont encore vivantes ; c’est pourquoi, afin de me les conserver aussi pour mon dessein, je vais prendre certaines des branches de cet arbre, et je vais les greffer sur elles. Oui, je vais greffer sur elles les branches de leur arbre d’origine, afin de me conserver aussi les racines, afin que, lorsqu’elles seront suffisamment fortes, elles me donnent peut-être du bon fruit, et que je tire encore gloire du fruit de ma vigne.</div></div><div class="verse-container"><div class="tahitien">55 ’E i muri a’era, ’ua rave ihora rāua i te ’āma’a o te tumu ’ōlive mau tei riro ’ei tumu ’ōlive ’ōviri, ’e ’ua poi rāua i te reira i ni’a i te mau tumu ’ōlive mau ’o tei riro ato’a ’ei tumu ’ōlive ’ōviri.</div><div class="francais">55 Et il arriva qu’ils prirent de l’arbre naturel, qui était devenu sauvage, et greffèrent sur les arbres naturels, qui étaient aussi devenus sauvages.</div></div><div class="verse-container"><div class="tahitien">56 ’E ’ua rave ato’a ho’i rāua i te ’āma’a o te mau tumu ’ōlive mau tei riro ’ei tumu ’ōlive ’ōviri, ’e ’ua poi rāua ia rātou i ni’a i tō rātou tumu rā’au tumu mau.</div><div class="francais">56 Et ils prirent aussi des arbres naturels, qui étaient devenus sauvages, et greffèrent sur leur arbre d’origine.</div></div><div class="verse-container"><div class="tahitien">57 ’E ’ua parau atu ra te Fatu o te ’ō vine i te tāvini : ’Eiaha e ’ōfene ’ē atu i te mau ’āma’a ’ōviri o te mau tumu rā’au, maori rā ’o tei ’ava’ava roa ; ’e i roto i te reira e poi ’oe mai te au i tā’u i parau ra.</div><div class="francais">57 Et le Seigneur de la vigne dit au serviteur : Ne coupe pas les branches sauvages des arbres, sauf celles qui sont les plus amères ; et tu grefferas selon ce que j’ai dit.</div></div><div class="verse-container"><div class="tahitien">58 ’E e ’atu’atu fa’ahou tāua i te mau tumu rā’au o te ’ō vine, ’e e tope tāua i te mau ’āma’a ; ’e e ’ōfene ’ē atu tāua i te mau ’āma’a nō te mau tumu rā’au ’o tei ’ino, ’e ’ia pohe ho’i e ti’a ai, ’e ’ia huri atu i te reira i roto i te auahi.</div><div class="francais">58 Et nous allons encore nourrir les arbres de la vigne, et nous allons en tailler les branches ; et nous allons couper des arbres les branches qui sont mûres, qui doivent périr, et les jeter au feu.</div></div><div class="verse-container"><div class="tahitien">59 E nā reira vau, penei a’e ’o te tupu tō te mau a’a pūai nō tō rātou iho maita’i ; ’e ’ia vī tō tei ’ino i tō tei maita’i, nō te tauira’a i te mau ’āma’a ra.</div><div class="francais">59 Et je fais cela, afin que peut-être les racines prennent de la force, parce qu’elles sont bonnes ; et à cause du changement des branches, afin que le bon l’emporte sur le mauvais.</div></div><div class="verse-container"><div class="tahitien">60 ’E nō te mea ’ua fa’aora vau i te mau ’āma’a mau ’e te mau a’a ato’a ho’i, ’e ’ua poi fa’ahou ho’i au i te mau ’āma’a mau i ni’a i tō rātou tumu rā’au tumu mau ra, ’e ’ua fa’aora ho’i i te mau a’a o tō rātou tumu rā’au tumu mau ra, penei a’e ’o te fa’ahotu fa’ahou mai te reira i te mau tumu rā’au o tā’u ’ō vine i te mā’a maita’i ; ’e ’ia ’oa’oa fa’ahou vau i te mā’a nō tā’u ’ō vine, ’e penei a’e ’o te ’oa’oa roa vau i te mea ’ua fa’aora vau i te mau a’a ’e te mau ’āma’a ato’a o taua mā’a mātāmua ra.</div><div class="francais">60 Et parce que j’en ai conservé les branches naturelles et les racines, et que j’ai greffé les branches naturelles sur leur arbre d’origine, et ai conservé les racines de leur arbre d’origine, afin que peut-être les arbres de ma vigne donnent encore du bon fruit, et que je me réjouisse encore du fruit de ma vigne, et que peut-être je me réjouisse extrêmement d’avoir conservé les racines et les branches des premiers fruits —</div></div><div class="verse-container"><div class="tahitien">61 Nō reira, ’a haere, ’a pi’i atu i te mau tāvini, ’ia ’ohipa māite tātou ma tō tātou pūai i roto i te ’ō vine, ’ia fa’aineine taua i te ’ē’a, ’e ’ia fa’atupu fa’ahou vau i te mā’a mau, te hō’ē mā’a maita’i mau ’e tei hau i te maita’i i te mau mā’a ato’a.</div><div class="francais">61 C’est pourquoi, va, appelle les serviteurs, afin que nous travaillions diligemment de toutes nos forces dans la vigne, afin que nous préparions le chemin, afin que je puisse produire encore le fruit naturel, fruit naturel qui est bon et plus précieux que tous les autres fruits.</div></div><div class="verse-container"><div class="tahitien">62 Nō reira, ’ia haere tāua e ’ohipa ma tō taua pūai i teie nei tau hope’a, inaha ho’i, tē fātata mai nei ho’i te hope’a, ’e ’o teie te taime hope’a e tope ai au i tā’u ’ō vine.</div><div class="francais">62 C’est pourquoi, allons, travaillons de toutes nos forces cette dernière fois, car voici, la fin approche, et c’est la dernière fois que je taille ma vigne.</div></div><div class="verse-container"><div class="tahitien">63 ’A poi na i te mau ’āma’a ; ’a ha’amata i te pae hope’a ra ’ia riro te reira ’ei mātāmua, ’e ’ia riro te mātāmua ’ei hope’a, ’e ’a ’ūtaru nā pīha’i iho i te mau tumu rā’au, i te mea tahito ’e te mea ’āpī ato’a ho’i, i tō te mātāmua ’e tō te hope’a ; i te mea hope’a ’e te mea mātāmua, ’ia hō’ē a’e tō te reira ’atu’atu-fa’ahou-ra’a-hia i te tau hope’a ra.</div><div class="francais">63 Greffez les branches ; commencez par les dernières pour qu’elles soient les premières, et que les premières soient les dernières, et creusez alentour des arbres, vieux et jeunes, les premiers et les derniers ; et les derniers et les premiers, afin que tous soient nourris encore une fois pour la dernière fois.</div></div><div class="verse-container"><div class="tahitien">64 Nō reira, ’a ’ūtaru fa’ahou nā pīha’i iho ia rātou, ’a tope fa’ahou ia rātou, ’e ’a tāpara fa’ahou ia rātou nō te taime hope’a, i te mea tē fātata mai nei te hope’a. ’E mai te mea e tupu mai teie mau ’āma’a i poihia iho nei, ’e e fa’ahotu mai ho’i i te mā’a mau, ’ei reira ’oe e fa’aineine ai i te vāhi nō rātou ’ia tupu rātou.</div><div class="francais">64 C’est pourquoi, creusez-les donc alentour et taillez-les, et fumez-les encore pour la dernière fois, car la fin approche. Et si ces dernières greffes poussent et donnent du fruit naturel, alors vous préparerez la voie pour elles pour qu’elles puissent pousser.</div></div><div class="verse-container"><div class="tahitien">65 ’E ’ia tupu te reira, e tāpū ’ē ’oe i te mau ’āma’a e fa’ahotu mai i te mā’a ’ava’ava, mai te au i te pūai ’e te rahi ho’i o te ’āma’a maita’i ra ; ’eiaha ’oe e tāpū ’ē i te mau ’āma’a ’ino ato’a i te taime hō’ē, ’o te hau te pūai o te mau a’a i tō tei poihia ra, ’e ’a pohe ai tei poihia, ’e ’ua ’ere ïa vau i te mau tumu rā’au nō tā’u nei ’ō vine.</div><div class="francais">65 Et lorsqu’elles commenceront à pousser, vous élaguerez les branches qui donnent du fruit amer, selon la force des bonnes et leur taille ; et vous n’en élaguerez pas les mauvaises d’un seul coup, de peur que les racines ne soient trop fortes pour la greffe, et que la greffe ne périsse, et que je ne perde les arbres de ma vigne.</div></div><div class="verse-container"><div class="tahitien">66 ’E e ’oto ho’i au ’ia ’ere au i te mau tumu rā’au nō tā’u ’ō vine ; nō reira, e tāpū ’ē atu ’oe i te ’āma’a ’ino mai te au i te tupura’a o te ’āma’a maita’i, ’ia ’aifāito tō te a’a pūai ’e tō te ’āma’a ato’a ho’i, ē tae noa atu ’ua upo’oti’a te maita’i i ni’a a’e i te ’ino, ’e ’ua tāpūhia te ’ino i raro ’e ’ua hurihia i roto i te auahi, ’ia ’ore te reira ’ia fa’aapiapi i tā’u ’ō vine ; e nā reira vau i te fa’aru’e i te ’ino i rāpae’au i tā’u ’ō vine.</div><div class="francais">66 Car cela me peine de perdre les arbres de ma vigne ; c’est pourquoi, vous élaguerez les mauvaises selon que les bonnes pousseront, afin que la racine et le sommet soient égaux en force, jusqu’à ce que les bonnes l’emportent sur les mauvaises et que les mauvaises soient abattues et jetées au feu, afin qu’elles n’encombrent pas le sol de ma vigne ; et c’est ainsi que je balaierai de ma vigne celles qui sont mauvaises.</div></div><div class="verse-container"><div class="tahitien">67 ’E e poi fa’ahou vau i te mau ’āma’a o te tumu rā’au mau i ni’a i te tumu rā’au mau ;</div><div class="francais">67 Et les branches de l’arbre naturel, je les grefferai encore sur l’arbre naturel ;</div></div><div class="verse-container"><div class="tahitien">68 ’E e poi au i te mau ’āma’a o te tumu rā’au mau i ni’a i te mau ’āma’a mau o te tumu rā’au ra ; e nā reira vau i te tā’ati fa’ahou ia rātou, ’ia fa’ahotu mai rātou i te mā’a mau, ’e ’ia riro rātou ’ei hō’ē.</div><div class="francais">68 et les branches de l’arbre naturel, je les grefferai sur les branches naturelles de l’arbre ; et ainsi je les remettrai encore ensemble, afin qu’elles donnent le fruit naturel, et elles seront une.</div></div><div class="verse-container"><div class="tahitien">69 ’E e fa’aru’ehia te mea ’ino, ’oia ïa, i rāpae’au i te fenua tā’āto’a nō tā’u ’ō vine ; inaha ho’i, teie ana’e tā’u topera’a i tā’u ’ō vine.</div><div class="francais">69 Et les mauvaises seront jetées, oui, hors de tout le pays de ma vigne ; car voici, ce n’est que cette fois-ci que je vais tailler ma vigne.</div></div><div class="verse-container"><div class="tahitien">70 ’E i muri a’era, ’ua tono atu ra te Fatu o te ’ō vine i tōna tāvini ; ’e ’ua haere atu ra te tāvini ’e ’ua rave ihora mai tā te Fatu i fa’aue mai iāna, ’e ’ua arata’i mai ra ’oia i te tahi atu mau tāvini ; ’e ’aita ho’i rātou i rahi.</div><div class="francais">70 Et il arriva que le Seigneur de la vigne envoya son serviteur ; et le serviteur alla faire ce que le Seigneur lui avait commandé, et amena d’autres serviteurs ; et ils étaient peu nombreux.</div></div><div class="verse-container"><div class="tahitien">71 ’E ’ua parau atu ra te Fatu o te ’ō vine ia rātou : ’A haere ’outou, ’e ’a ’ohipa i roto i te ’ō vine, ma tō ’outou pūai. Inaha ho’i, ’o te taime hope’a teie e ’atu’atu ai au i tā’u ’ō vine ; nō te mea tē fātata roa mai nei ho’i te hope’a, ’e tē fātata mai nei te tau ; ’e ’ia ’ohipa ’outou ma tō ’outou pūai ’e ’o vau ato’a, e noa’a te ’oa’oa ia ’outou i te mā’a ’o tā’u e ha’apu’e nā’u iho i te tau e fātata roa mai nei.</div><div class="francais">71 Et le Seigneur de la vigne leur dit : Allez, travaillez de toutes vos forces dans la vigne. Car voici, c’est la dernière fois que je nourris ma vigne ; car la fin est proche, et la saison arrive rapidement ; et si vous travaillez de toutes vos forces avec moi, vous vous réjouirez du fruit que je m’amasserai pour le temps qui va bientôt arriver.</div></div><div class="verse-container"><div class="tahitien">72 ’E i muri a’era, ’ua haere atu ra te mau tāvini e ’ohipa ihora ma tō rātou pūai ; ’e ’ua ’ohipa ato’a ho’i te Fatu o te ’ō vine i pīha’i iho ia rātou ; ’e ’ua ha’apa’o rātou i te mau fa’auera’a a te Fatu nō te ’ō vine i te mau mea ato’a.</div><div class="francais">72 Et il arriva que les serviteurs allèrent et travaillèrent de toutes leurs forces ; et le Seigneur de la vigne travailla aussi avec eux ; et ils obéirent en tout aux commandements du Seigneur de la vigne.</div></div><div class="verse-container"><div class="tahitien">73 ’E ’ua tupu fa’ahou mai ra te mā’a mau i roto i te ’ō vine ; ’e ’ua tupu ato’a te mau ’āma’a mau ma te ruperupe maita’i ho’i ; ’e te mau ’āma’a ’ōviri ra, ’ua ’ōfene-’ē-hia ’e ’ua fa’aru’ehia ; ’e ’ua tāpe’a ihora rātou i te a’a ’e te ni’ara’a ’ia ’aifāito noa mai te au i tō rātou ra pūai.</div><div class="francais">73 Et il recommença à avoir du fruit naturel dans la vigne ; et les branches naturelles commencèrent à grandir et à prospérer à l’extrême ; et les branches sauvages commencèrent à être coupées et à être jetées ; et ils en gardèrent la racine et le sommet égaux, selon leur force.</div></div><div class="verse-container"><div class="tahitien">74 ’E ’ua nā reira rātou i te ’ohipara’a ma te itoito, mai te au i te mau fa’auera’a a te Fatu nō te ’ō vine ra, ē tae noa atu ’ua fa’aru’ehia tei ’ino i rāpae’au i te ’ō vine, ’e ’ua fa’aherehere te Fatu i te mau tumu rā’au, ’e ’ua fa’ahotu fa’ahou mai i te mā’a mau ; ’e ’ua riro te reira mai te tino hō’ē ; ’e ’ua ’aifāito te huru o te mau mā’a ; ’e ’ua fa’aherehere ho’i te Fatu nō te ’ō vine nāna iho i te mā’a mau, ’o tei maita’i roa iāna mai te mātāmua mai ā.</div><div class="francais">74 Et c’est ainsi qu’ils travaillèrent en toute diligence, selon les commandements du Seigneur de la vigne, oui, jusqu’à ce que ce qui était mauvais eût été jeté hors de la vigne, et que le Seigneur se fût conservé les arbres, redevenus le fruit naturel ; et ils devinrent comme un seul corps ; et les fruits étaient égaux ; et le Seigneur de la vigne s’était conservé le fruit naturel, qui était extrêmement précieux pour lui depuis le commencement.</div></div><div class="verse-container"><div class="tahitien">75 ’E i muri a’era, ’ua ’ite a’era te Fatu nō te ’ō vine ē, e mea maita’i tōna mā’a, ’e ’aita tāna ’ō vine i ’ino, ’ua pi’i atu ra ’oia i tōna mau tāvini, ’e ’ua parau atu ra ia rātou : Inaha, ’o te taime hope’a teie tā tātou e ’atu’atu i tā’u nei ’ō vine ; ’e ’ua ’ite ho’i ’outou ē, ’ua rave au mai te au i tō’u hina’aro ; ’e ’ua fa’aherehere au i te mā’a mau, ’e e mea maita’i ïa te reira, ’oia ïa, mai tei te mātāmua ra. ’E e ao tō ’outou ; nō te mea ’ua itoito ’outou i te ’ohipara’a i pīha’i iho iā’u i roto i tā’u ’ō vine, ’e ’ua ha’apa’o ’outou i tā’u mau fa’auera’a, ’e ’ua fa’atupu fa’ahou ’outou i te mā’a mau iā’u, ’ia ’ore ā tā’u ’ō vine ’ia ’ino ’e ’ia fa’aru’ehia tei ’ino, inaha, e noa’a te ’oa’oa ia ’outou i pīha’i iho iā’u nei, nō te mā’a o tā’u ’ō vine.</div><div class="francais">75 Et il arriva que lorsque le Seigneur de la vigne vit que son fruit était bon, et que sa vigne n’était plus corrompue, il appela ses serviteurs et leur dit : Voici, c’est la dernière fois que nous avons nourri ma vigne ; et vous voyez que j’ai fait selon ma volonté, et j’ai conservé le fruit naturel, de sorte qu’il est bon, oui, tel qu’il était au commencement. Et bénis êtes-vous, car, parce que vous avez été diligents à travailler avec moi dans ma vigne, et avez gardé mes commandements, et m’avez ramené le fruit naturel, de sorte que ma vigne n’est plus corrompue, et que ce qui est mauvais est jeté, voici, vous aurez de la joie avec moi à cause du fruit de ma vigne.</div></div><div class="verse-container"><div class="tahitien">76 Inaha ho’i, e mea maoro te tau e ha’apu’e ai au i te mā’a nō tā’u ’ō vine nā’u iho, nō te tau i fātata roa mai ; ’e nō te taime hope’a teie tā’u e ’atu’atu i tā’u nei ’ō vine, ’e tā’u e tope, ’e tā’u e ’ūtaru nā pīha’i iho, ’e tā’u e tāpara i te reira ; nō reira e ha’apu’e ai au nā’u iho i te mā’a, nō te hō’ē tau maoro, mai te au i tā’u i parau ra.</div><div class="francais">76 Car voici, je m’amasserai pendant longtemps du fruit de ma vigne, en vue de la saison qui arrive rapidement ; et c’est la dernière fois que j’ai nourri ma vigne, et que je l’ai taillée, et que je l’ai bêchée alentour, et que je l’ai fumée ; c’est pourquoi je vais m’amasser du fruit pendant longtemps, selon ce que j’ai dit.</div></div><div class="verse-container"><div class="tahitien">77 ’E ’ia tae mai te tau e tupu fa’ahou mai ai te mā’a ’ino i roto i tā’u ’ō vine, ’ei reira vau e fa’ati’a ai ’ia ha’apu’ehia te maita’i ’e te ’ino ato’a ; ’e e fa’aherehere au i te maita’i nā’u iho, ’e e fa’aru’e atu vau i te ’ino i tōna iho vāhi. ’E i reira e tae mai ai te tau ’e te hope’a ; ’e e fa’ati’a vau ’ia tūtu’ihia tā’u ’ō vine i te auahi.</div><div class="francais">77 Et lorsque viendra le temps où du mauvais fruit viendra encore dans ma vigne, alors je ferai rassembler le bon et le mauvais ; et le bon, je le conserverai pour moi, et le mauvais, je le jetterai en son lieu propre. Et alors vient la saison et la fin ; et ma vigne, je la ferai brûler par le feu.</div></div>
    <div class="verse-container introduction"><div class="tahitien">E ha’aputuputu fa’ahou mai te Fatu i tō ’Īserā’ela i te mau mahana hope’a—E tāninahia te ao nei i te auahi—E mea ti’a i te ta’ata nei ’ia pe’e i te Mesia nō te pāruru ia rātou i te roto auahi ’e te gopheri. Fātata 544–421H.M.</div><div class="francais">Le Seigneur recouvrera Israël dans les derniers jours — Le monde sera brûlé par le feu — Les hommes doivent suivre le Christ pour éviter l’étang de feu et de soufre. Vers 544–421 av. J.-C.</div></div>
    <p>
        <a href="chapter_3_4.html">Chapitre précédent</a> | 
        <a href="chapter_3_6.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
