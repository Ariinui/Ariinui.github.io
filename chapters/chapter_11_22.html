
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 22</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 22</h2>
    <div class="verse-container"><div class="tahitien">29 ’E e haere atu rātou i rāpae i te mau nūna’a ato’a ra ; ’e ’aore rātou e haere rū noa i rāpae ; ’e ’aore ho’i rātou e horo ’ē atu, ’e e haere au nā mua ia rātou, tē nā reira mai ra te Metua, ’e nā’u ho’i e pāruru ia rātou i muri.</div><div class="francais">29 Et ils sortiront de toutes les nations ; et ils ne sortiront pas avec précipitation ni ne partiront en fuyant, car j’irai devant eux, dit le Père, et je fermerai leur marche.</div></div>
    <div class="verse-container"><div class="tahitien">1 ’E i reira e tupu ai tei pāpa’ihia ra : ’A hīmene, e te vahine u’i, ’o ’oe tei ’ore i fānau ; ’a ha’apūai na i te hīmene, ’a pi’i ma te reo pūai, ’o ’oe ’o tei ’ore i māuiui fānau i te tamari’i ; nō te mea ’ua rahi atu ho’i tā te vahine u’i ra mau tamari’i i tā te vahine fa’aipoipohia ra, tē nā reira mai ra te Fatu.</div><div class="francais">1 Et alors arrivera ce qui est écrit : Réjouis-toi, stérile, toi qui n’enfantes plus ! Fais éclater ton allégresse et ta joie, toi qui n’as plus de douleurs ! Car les fils de la délaissée seront plus nombreux que les fils de celle qui est mariée, dit le Seigneur.</div></div><div class="verse-container"><div class="tahitien">2 ’A fa’arahi i te vāhi nō tō ’oe ra ti’ahapa ; ’e ’a tu’u atu ia rātou ’ia ha’amāhorahora i te mau pāruru nō tō ’oe vāhi fa’aeara’a ; ’eiaha e fa’aherehere ; ’a fa’aroa i tā ’oe mau taura, ’e ’a ha’apa’ari i tā ’oe mau titi.</div><div class="francais">2 Élargis l’espace de ta tente ; qu’on déploie les couvertures de ta demeure : ne retiens pas ! Allonge tes cordages et affermis tes pieux !</div></div><div class="verse-container"><div class="tahitien">3 E tupu ho’i ’oe i te rahi, i te pae ’atau ’e i te pae ’aui, ’e e fatu tō ’oe ra hua’ai i te mau fenua o te mau ’Ētene, ’e e ta’atahia te mau ’oire pau ra ia rātou.</div><div class="francais">3 Car tu te répandras à droite et à gauche ; ta postérité envahira des nations, et peuplera des villes désertes.</div></div><div class="verse-container"><div class="tahitien">4 ’Eiaha e mata’u ; e ’ore ho’i ’oe e ha’amā ; e ’ore ho’i ’oe e ha’amouhia ; e ’ore ho’i ’oe e fa’aha’amāhia ; e mo’e ho’i ia ’oe te ha’amāra’a nō tō ’oe ’āpīra’a, ’e e ’ore ho’i ’oe e ha’amana’o i te parau fa’a’ino nō tō ’oe ’āpīra’a, ’e e ’ore ho’i ’oe e ha’amana’o fa’ahou i te parau fa’a’ino nō tō ’oe huru vahine ivi.</div><div class="francais">4 Ne crains pas, car tu ne seras point confondue ; ne rougis pas, car tu ne seras pas déshonorée ; mais tu oublieras la honte de ta jeunesse, et tu ne te souviendras plus de l’opprobre de ton veuvage.</div></div><div class="verse-container"><div class="tahitien">5 ’O tei hāmani ho’i ia ’oe ra, ’o tō tāne ïa, ’o te Fatu Sabaota tōna i’oa ; ’e ’o tō ’oe Tāra’ehara, Tei Mo’a i ’Īserā’ela nei—o te Atua ïa nō te mau fenua tā’āto’a nei tōna i’oa.</div><div class="francais">5 Car ton créateur est ton époux : le Seigneur des armées est son nom ; et ton Rédempteur est le Saint d’Israël : il se nomme Dieu de toute la terre.</div></div><div class="verse-container"><div class="tahitien">6 ’Ua pi’i ho’i te Fatu ia ’oe mai te hō’ē vahine fa’aru’ehia ra, ’e ’ua ’oto noa tōna vārua, e mai te vahine i fa’aipoipo-’āpī-hia, ’a fa’aru’ehia ai ’oe ra, tē nā reira mai ra tō Atua.</div><div class="francais">6 Car le Seigneur te rappelle comme une femme délaissée et au cœur attristé, comme une épouse de la jeunesse qui été répudiée, dit ton Dieu.</div></div><div class="verse-container"><div class="tahitien">7 Nō te hō’ē taime poto noa ho’i tō’u fa’aru’era’a ia ’oe ; e ha’aputuputu mai rā vau ia ’oe ma te aroha rahi.</div><div class="francais">7 Quelques instants je t’avais abandonnée, mais avec une grande affection je t’accueillerai ;</div></div><div class="verse-container"><div class="tahitien">8 Nō te riri ’ū’ana iti i huna ai au i tō’u mata ia ’oe nō te taime poto, nō te maita’i mure ’ore rā e fa’atae atu ai au i tō’u aroha i ni’a ia ’oe, tē nā reira mai ra te Fatu tō ’oe Tāra’ehara.</div><div class="francais">8 Dans un instant de colère, je t’avais un moment dérobé ma face, mais avec un amour éternel j’aurai compassion de toi, dit ton Rédempteur, le Seigneur.</div></div><div class="verse-container"><div class="tahitien">9 Nō teie, mai te mau pape i te ’anotau ia Noa ra, ’e mai tā’u ho’i i tapu e ’ore roa te mau pape mai te tau ia Noa ra e tāpo’i fa’ahou i te fenua, ’e mai te reira ato’a tā’u nei tapura’a e ’ore roa vau e riri ia ’oe na.</div><div class="francais">9 Il en sera pour moi comme des eaux de Noé ; j’avais juré que les eaux de Noé ne se répandraient plus sur la terre ; je jure de même de ne plus m’irriter contre toi.</div></div><div class="verse-container"><div class="tahitien">10 E ta’a ’ē atu ho’i te mau mou’a ’e e fa’anu’uhia ho’i te mau ’āivi, ’āre’a rā tō’u nei maita’i e ’ore roa ïa e ta’a ’ē atu ia ’oe, e ’ore ato’a te fafaura’a nō tō’u nei hau e ta’a ’ē atu, tē nā reira mai ra te Fatu ’o tei aroha mai ia ’oe.</div><div class="francais">10 Quand les montagnes s’éloigneraient, quand les collines chancelleraient, mon amour ne s’éloignera point de toi, et mon alliance de paix ne chancellera point, dit le Seigneur, qui compassion de toi.</div></div><div class="verse-container"><div class="tahitien">11 E o ’oe tei ro’ohia e te ’ati e tei tā’irihia e te vero, ’e ’aita roa ho’i i tāmāhanahanahia ! Inaha, e ha’amau vau i tā ’oe ra mau ’ōfa’i i te pu’a ’una’una, ’e tō ’oe ra mau niu i te mau saphira.</div><div class="francais">11 Malheureuse, battue de la tempête, et que nul ne console ! Voici, je garnirai tes pierres d’antimoine, et je te donnerai des fondements de saphir ;</div></div><div class="verse-container"><div class="tahitien">12 ’E e hāmani au i tō ’oe ra mau ha’amāramarama i te kadakada, ’e tō ’oe ra mau ’ūputa i te bereketa, ’e tō ’oe ra mau ’ōti’a ato’a i te mau ’ōfa’i maitata’i.</div><div class="francais">12 je ferai tes créneaux de rubis, tes portes d’escarboucles, et toute ton enceinte de pierres précieuses.</div></div><div class="verse-container"><div class="tahitien">13 ’E te mau tamari’i ato’a nā ’oe ra, e ha’api’ihia ïa e te Fatu ; ’e e rahi te hau tō te mau tamari’i nā ’oe ra.</div><div class="francais">13 Tous tes fils seront disciples du Seigneur, et grande sera la prospérité de tes fils.</div></div><div class="verse-container"><div class="tahitien">14 E ha’apāpūhia ’oe i te parauti’a ; e ātea ’ē roa ’oe i te hāmani-’ino-ra’a nō te mea e’ita ’oe e mata’u, ’e e ātea ’ē ho’i te mata’u rahi nō te mea e’ita te reira e fa’afātata mai ia ’oe.</div><div class="francais">14 Tu seras affermie par la justice ; bannis l’inquiétude, car tu n’as rien à craindre, et la frayeur, car elle n’approchera pas de toi.</div></div><div class="verse-container"><div class="tahitien">15 Inaha, e ha’aputuputu tāhō’ē mai ho’i rātou nō te ’aro atu ia ’oe, ’eiaha rā nā roto i tō’u nei hina’aro ; ’e ’o rātou ’o tē ha’aputuputu tāhō’ē nō te ’aro atu ia ’oe ra, e hi’a ïa ’ia maita’i ’oe.</div><div class="francais">15 Si l’on forme des complots, cela ne viendra pas de moi ; quiconque se liguera contre toi tombera sous ton pouvoir.</div></div><div class="verse-container"><div class="tahitien">16 Inaha, nā’u i hāmani i te ta’ata tūpa’i ’āuri ’o tei puhipuhi i te ’ārahu e ’ama a’era, ’e ’ua hāmani ihora ’oia i te hō’ē mauha’a nō tāna ’ohipa ; ’e nā’u ho’i i hāmani i te ta’ata ha’amāu’a nō te ha’amou.</div><div class="francais">16 Voici, j’ai créé l’ouvrier qui souffle le charbon au feu, et qui fabrique une arme par son travail ; mais j’ai créé aussi le destructeur pour la briser.</div></div><div class="verse-container"><div class="tahitien">17 ’Aita roa te hō’ē mauha’a tama’i i hāmanihia nō te ’aro atu ia ’oe e manuia ; ’e te mau vaha ato’a e fa’a’ino mai ia ’oe nā roto i te ha’avāra’a, ’o tā ’oe ïa e fa’ahapa atu. ’O te ’āi’a teie o te mau tāvini o te Fatu, ’e tō rātou parauti’a nō ’ō nei atu ïa iā’u nei, tē nā reira mai ra te Fatu.</div><div class="francais">17 Toute arme forgée contre toi sera sans effet ; et toute langue qui s’élèvera en jugement contre toi, tu la condamneras. Tel est l’héritage des serviteurs du Seigneur, tel est le salut qui leur viendra de moi, dit le Seigneur.</div></div>
    <div class="verse-container introduction"><div class="tahitien">’Ua fāri’i Iesu i te mau parau a Isaia—’Ua fa’aue ’oia i te mau ta’ata ’ia ’imi māite i tā te mau peropheta—’Ua ’āmuihia atu te mau parau a Samuela te ’āti Lamana nō ni’a i te Ti’afa’ahoura’a i tā rātou mau pāpa’a parau. Fātata 34M.M.</div><div class="francais">Jésus approuve les paroles d’Ésaïe — Il commande au peuple de sonder les prophètes — Les paroles de Samuel, le Lamanite, concernant la résurrection sont ajoutées à leurs annales. Vers 34 apr. J.-C.</div></div>
    <p>
        <a href="chapter_11_21.html">Chapitre précédent</a> | 
        <a href="chapter_11_23.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
