
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 26</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 26</h2>
    <div class="verse-container"><div class="tahitien">1 ’E i teienei, ’o teie te mau parau a Amona i tōna ra mau taea’e, i te nā-’ō-ra’a ē : E tō’u mau taea’e, inaha, tē parau atu nei au ia ’outou na, e aha te tumu rahi ’ua ’oa’oa tātou ; e ti’a ānei ia tātou ’ia mana’o ē, mai tō tātou ha’amatara’a mai mai te fenua mai ra i Zarahemela, ’e e hōro’a noa mai te Atua i te tahi mau ha’amaita’ira’a rahi roa ia tātou nei ?</div><div class="francais">1 Et maintenant, voici les paroles d’Ammon à ses frères, qui disent ceci : Mes frères de sang et mes frères en la foi, voici, je vous le dis, comme nous avons lieu de nous réjouir ! Car aurions-nous pu penser, lorsque nous sommes partis du pays de Zarahemla, que Dieu nous aurait accordé d’aussi grandes bénédictions ?</div></div><div class="verse-container"><div class="tahitien">2 ’E i teienei, tē ui nei au, e aha ïa te mau ha’amaita’ira’a rahi tāna i hōro’a mai ia tātou nei ? E ti’a ānei ia ’outou ’ia fa’a’ite mai ?</div><div class="francais">2 Et maintenant, je vous le demande, quelles grandes bénédictions nous a-t-il conférées ? Pouvez-vous le dire ?</div></div><div class="verse-container"><div class="tahitien">3 Inaha, e pāhono ïa vau nō ’outou ; i vai na ho’i tō tātou mau taea’e, te mau ’āti Lamana i roto i te pōiri, ’oia ïa, i te ’āpo’o pōiri ta’ota’o roa, inaha rā, e hia rahira’a tō rātou tei fa’afāriuhia mai ’ia ’ite i te māramarama māere o te Atua ! ’E ’o teie te ha’amaita’ira’a i hōro’ahia mai ia tātou nei, ’o tātou i riro ’ei mau mauha’a i roto i te rima o te Atua nō te fa’atupu i teie ’ohipa rahi.</div><div class="francais">3 Voici, je réponds pour vous ; car nos frères, les Lamanites, étaient dans les ténèbres, oui, dans l’abîme le plus sombre, mais voici, combien d’entre eux sont amenés à contempler la lumière merveilleuse de Dieu ! Et c’est là la bénédiction qui nous été conférée : nous sommes devenus des instruments entre les mains de Dieu pour réaliser cette grande œuvre.</div></div><div class="verse-container"><div class="tahitien">4 Inaha, e rave rahi tauatini tō rātou e ’oa’oa nei, ’e tei fa’afāriuhia mai i roto i te nana a te Atua.</div><div class="francais">4 Voici, des milliers d’entre eux se réjouissent et ont été amenés dans la bergerie de Dieu.</div></div><div class="verse-container"><div class="tahitien">5 Inaha, ’ua ineine te ’āua nō te ’auhune, ’e e ao ho’i tō ’outou i te mea ē ’ua fa’a’ohipa ’outou i te mauha’a ’ō’oti, ’e ’ua ’ō’oti ma tō ’outou pūai, ’oia ïa, ’e ’ua rave ’outou i te ’ohipa i te mahana tā’āto’a ; ’e ’a hi’o na i te rahi o tā ’outou mau ruru sītona ! ’E e ha’apu’ehia te reira i roto i te mau fare vaira’a mā’a, ’ia ’ore ’ia māu’a.</div><div class="francais">5 Voici, le champ était mûr, et vous êtes bénis, car vous avez lancé la faucille et vous avez moissonné de toutes vos forces, oui, vous avez travaillé tout le jour ; et voyez le nombre de vos gerbes ! Et elles seront rassemblées dans les greniers, afin de ne pas être gaspillées.</div></div><div class="verse-container"><div class="tahitien">6 ’Oia ïa, e’ita rātou e ha’ama’irihia i raro e te vero i te mahana hope’a ra ; ’oia ïa, e’ita ato’a ho’i e mahiti i te mau pūāhiohio ; ’āre’a rā ’ia tae mai te vero e ha’apu’e-’āmui-hia rātou i tō rātou vāhi, ’ia ’ore te vero ’ia tae noa mai i roto ia rātou ra ; ’oia ïa ; ’e e ’ore ho’i rātou e puhipuhihia e te mau mata’i pūai i te vāhi tā te ’enemi e hina’aro ’ia ’āfa’i atu ia rātou.</div><div class="francais">6 Oui, elles ne seront pas couchées par la tempête au dernier jour ; oui, elles ne seront pas non plus déchirées par les tourbillons ; mais lorsque la tempête viendra, elles seront rassemblées en leur lieu propre, afin que la tempête ne puisse pénétrer jusqu’à elles ; oui, elles ne seront pas non plus chassées par des vents impétueux là où l’ennemi trouve bon de les transporter.</div></div><div class="verse-container"><div class="tahitien">7 Inaha rā, tei roto rātou i te rima o te Fatu nō te ’auhune, ’e nōna ho’i rātou, ’e nāna rātou e fa’ati’a i ni’a i te mahana hope’a ra.</div><div class="francais">7 Mais voici, elles sont entre les mains du Seigneur de la moisson, et elles lui appartiennent ; et il les ressuscitera au dernier jour.</div></div><div class="verse-container"><div class="tahitien">8 ’Ia fa’ahanahanahia te i’oa o tō tātou Atua ; ’ia hīmene tātou nō te ’ārue iāna, ’oia ïa, ’ia ha’amaita’i tātou i tōna ra i’oa mo’a, e ’ohipa parauti’a tāna e rave i teie nei ē a muri noa atu.</div><div class="francais">8 Béni soit le nom de notre Dieu ! Chantons ses louanges, oui, rendons grâces à son saint nom ! Car il accomplit ce qui est juste à jamais.</div></div><div class="verse-container"><div class="tahitien">9 ’Āhiri ho’i ’aita tātou i haere mai i rāpae i te fenua ra nō Zarahemela, ’ua ’ī roa ā ïa tō tātou mau taea’e here-rahi-hia, ’o tei here rahi mai ia tātou nei, i te ’ino’ino ia tātou i teienei ā, ’oia ïa, ’e ’ua vai noa ho’i ïa rātou ’ei mau ta’ata ’ē i te Atua i teienei ā.</div><div class="francais">9 Car si nous n’étions pas montés hors du pays de Zarahemla, ceux-ci, qui sont nos frères tendrement aimés, qui nous ont si tendrement aimés, auraient toujours été tenaillés par la haine à notre égard, oui, et ils auraient aussi été étrangers à Dieu.</div></div><div class="verse-container"><div class="tahitien">10 ’E i muri a’era, ’ia fa’aoti a’era Amona i te parau i teie nei mau parau, ’ua ’avau mai ra tōna taea’e o Aarona iāna, ’ua nā ’ō mai ra : E Amona, tē mata’u nei au ’o te ’umehia ’oe e tō ’oe na ’oa’oa i te fa’aahaahara’a.</div><div class="francais">10 Et il arriva que lorsqu’Ammon eut dit ces paroles, son frère Aaron le réprimanda, disant : Ammon, je crains que ta joie ne t’entraîne à te vanter.</div></div><div class="verse-container"><div class="tahitien">11 ’Āre’a rā ’ua parau atu ra Amona iāna : ’Aita vau i fa’aahaaha i tō’u iho nei pūai, ’e ’aore ho’i i tō’u iho nei pa’ari ; inaha rā, ’ua ’ī au i te ’oa’oa, ’oia ïa, ’ua ’ī roa tō’u nei ’ā’au i te ’oa’oa, ’e tē poupou nei au i tō’u ra Atua.</div><div class="francais">11 Mais Ammon lui dit : Je ne me vante pas de ma force, ni de ma sagesse ; mais voici, ma joie est pleine, oui, mon cœur déborde de joie, et je me réjouirai à cause de mon Dieu.</div></div><div class="verse-container"><div class="tahitien">12 ’Oia ïa, ’ua ’ite au ē, e mea faufa’a ’ore au ; i tō’u nei pūai e mea paruparu vau ; nō reira, e ’ore roa vau e fa’aahaaha i roto iā’u iho, e fa’ahanahana rā vau i tō’u ra Atua, nā roto ho’i i tōna ra pūai ’ua ti’a iā’u ’ia rave i te mau mea ato’a ; ’oia ïa, inaha, e rave rahi mau semeio tā tātou i rave i teie nei fenua, ’e nō reira e ’ārue tātou i tōna i’oa ē a muri noa atu.</div><div class="francais">12 Oui, je sais que je ne suis rien ; pour ce qui est de ma force, je suis faible ; c’est pourquoi je ne me vanterai pas de moi-même, mais je me vanterai de mon Dieu, car, avec sa force, je peux tout faire ; oui, voici, nous avons accompli, dans ce pays, beaucoup de grands miracles pour lesquels nous louerons son nom à jamais.</div></div><div class="verse-container"><div class="tahitien">13 Inaha, e hia rahira’a tauatini o tō tātou mau taea’e tei tātarahia mai e ana i te mau ’ati o hade ra ; ’e ’ua roa’a ia rātou te hina’aro ’ia hīmene i te aroha fa’aora, nō te mea tei roto ia tātou nei te mana nō tāna ra parau ; nō reira, ’aita ānei e tumu rahi e ti’a ai ia tātou ’ia ’oa’oa ?</div><div class="francais">13 Voici, combien de milliers de nos frères n’a-t-il pas déliés des souffrances de l’enfer ; et ils sont amenés à chanter l’amour rédempteur, et cela à cause du pouvoir de sa parole qui est en nous ; n’avons-nous donc pas tout lieu de nous réjouir ?</div></div><div class="verse-container"><div class="tahitien">14 ’Oia ïa, tē vai nei te tumu ’ua ti’a roa ia tātou ia ’ārue iāna ē a muri noa atu, ’o ’oia ho’i te Atua Teitei Roa, ’e nāna i tātara mai i tō tātou mau taea’e i te ru’uru’ura’a nō te mau fifi o hade ra.</div><div class="francais">14 Oui, nous avons lieu de le louer à jamais, car il est le Dieu Très-Haut et délié nos frères des chaînes de l’enfer.</div></div><div class="verse-container"><div class="tahitien">15 ’Oia ïa, ’ua ha’a’ati-roa-hia na rātou i te pōiri ’e te pohe mure ’ore ; inaha rā, ’ua arata’i mai ’oia ia rātou i roto i tōna ra māramarama mure ’ore, ’oia ïa, i roto i te fa’aorara’a mure ’ore ; ’e ’ua ha’a’ati-roa-hia rātou i te maita’i fāito ’ore o tōna ra aroha ; ’oia ïa, i riro na ho’i tātou ’ei mau mauha’a i roto i tōna ra rima i te ravera’a i teie ’ohipa rahi ’e te māere.</div><div class="francais">15 Oui, ils étaient enveloppés par les ténèbres et la destruction éternelles ; mais voici, il les amenés à sa lumière éternelle, oui, au salut éternel ; et ils sont enveloppés par la générosité sans pareille de son amour ; oui, et nous avons été des instruments entre ses mains pour accomplir cette œuvre grande et merveilleuse.</div></div><div class="verse-container"><div class="tahitien">16 Nō reira, ’ia fa’ahanahana tātou, ’oia ïa, e fa’ahanahana tātou i te Fatu ; ’oia ïa, e ’oa’oa tātou, i te mea ’ua ’ī roa tō tātou ’ā’au i te ’oa’oa ; ’oia ïa, e ’ārue tātou i tō tātou Atua ē a muri noa atu. Inaha, ’o vai ïa te ti’a iāna ’ia fa’arahi roa atu i te fa’ahanahanara’a i te Fatu ? ’Oia ïa, ’o vai ho’i ïa tē ti’a ’ia fa’arahi roa atu i te parau maita’i nō tōna ra mana rahi, ’e tōna ra aroha, ’e tōna ra fa’a’oroma’ira’a roa i te mau tamari’i a te ta’ata nei ? Inaha, tē parau atu nei au ia ’outou, e ’ore roa e ti’a iā’u ’ia fa’a’ite atu i te hō’ē vāhi iti a’e nō tō’u nei mana’o.</div><div class="francais">16 C’est pourquoi, glorifions-nous, oui, nous nous glorifierons dans le Seigneur ; oui, nous nous réjouirons, car notre joie est pleine ; oui, nous louerons notre Dieu à jamais. Voici, qui peut trop se glorifier dans le Seigneur ? Oui, qui peut en dire trop sur sa grande puissance, et sur sa miséricorde, et sur sa longanimité à l’égard des enfants des hommes ? Voici, je vous le dis, je ne peux pas dire la plus petite partie de ce que je ressens.</div></div><div class="verse-container"><div class="tahitien">17 ’O vai ïa te ta’ata i mana’o na ē, ’ua aroha rahi roa mai te Atua ia tātou, ’e nō reira ’ua haru mai ’oia ia tātou mai roto mai i tō tātou huru ’ino rahi, ’e te hara, ’e te vi’ivi’i ?</div><div class="francais">17 Qui aurait pu penser que notre Dieu aurait été miséricordieux au point de nous arracher à notre état affreux, pécheur et souillé ?</div></div><div class="verse-container"><div class="tahitien">18 Inaha, ’ua haere ti’a noa atu tātou i roto i te riri ’ū’ana, ’e te parau ha’amata’u rahi nō te ha’amou i tāna ’ēkālesia.</div><div class="francais">18 Voici, nous allions avec colère, proférant de grandes menaces de détruire son Église.</div></div><div class="verse-container"><div class="tahitien">19 ’E teienei, nō te aha ho’i ïa ’aita ’oia i tu’u noa atu ia tātou i te pohe ri’ari’a, ’oia ïa, nō te aha ho’i ’aita ’oia i tu’u noa mai i te ’o’e nō tāna ra parauti’a ’ia ma’iri mai i ni’a iho ia tātou, ’e ’ia huri atu ia tātou i roto i te ’ati mure ’ore ?</div><div class="francais">19 Oh alors, pourquoi ne nous a-t-il pas condamnés à une affreuse destruction, oui, pourquoi n’a-t-il pas fait tomber sur nous l’épée de sa justice et ne nous a-t-il pas condamnés au désespoir éternel ?</div></div><div class="verse-container"><div class="tahitien">20 ’Auē ho’i ē, e au atu ra ē tē fa’ata’a-’ē-hia nei tō’u nei ’ā’au i tō’u nei mana’ora’a. Inaha, ’aita roa ’oia i fa’atae mai i tāna ra utu’a parauti’a i ni’a iho ia tātou, nā roto rā i tōna ra aroha rahi ’ua arata’i mai ’oia ia tātou i rāpae i taua ’āpo’o mure ’ore nō te pohe ’e te mamae, ē tae atu ai i te fa’aorara’a o tō tātou vārua.</div><div class="francais">20 Oh, mon âme s’enfuit presque, pour ainsi dire, à cette pensée. Voici, il n’a pas exercé sa justice contre nous, mais, dans sa grande miséricorde, il nous amenés au-delà de ce gouffre éternel de mort et de misère pour le salut de notre âme.</div></div><div class="verse-container"><div class="tahitien">21 ’E i teienei, inaha, e tō’u mau taea’e, ’o vai ho’i ïa te ta’ata nei tei ’ite i teie mau mea ? Tē parau atu nei au ia ’outou na, ’aita roa ïa e ta’ata tei ’ite i teie mau mea, maori rā ’o te ta’ata ’ā’au tātarahapa.</div><div class="francais">21 Et maintenant, voici, mes frères, quel est l’homme naturel qui connaît ces choses-là ? Je vous le dis, il n’y en aucun qui connaît ces choses-là, si ce n’est le pénitent.</div></div><div class="verse-container"><div class="tahitien">22 ’Oia ïa, ’o ’oia ’o tē tātarahapa ’e tē fa’a’ohipa i te fa’aro’o, ’e ’o tē fa’atupu mai i te ’ohipa maita’i, ’e ’o tē pure tāmau noa ma te fa’aea ’ore—e hōro’ahia ïa iāna ’ia ’ite i te mau parau ’aro a te Atua ; ’oia ïa, e hōro’ahia ïa iāna ’ia heheu mai i te mau mea ’o tei ’ore ā i heheuhia mai ; ’oia ïa, ’e e hōro’ahia mai ïa iāna ’ia fa’afāriu mai i te mau ta’ata e rave rahi tauatini i te tātarahapara’a, mai tei hōro’ahia mai ia tātou ’ia fa’afāriu mai i teie mau taea’e tō tātou i te tātarahapara’a.</div><div class="francais">22 Oui, à celui qui se repent, et fait preuve de foi, et produit de bonnes œuvres, et prie continuellement, sans cesse, à celui-là il est donné de connaître les mystères de Dieu ; oui, à celui-là il sera donné de révéler des choses qui n’ont jamais été révélées ; oui, et c’est à celui-là qu’il sera donné d’amener des milliers d’âmes au repentir, tout comme il nous été donné d’amener ceux-ci, qui sont nos frères, au repentir.</div></div><div class="verse-container"><div class="tahitien">23 I teienei, tē ha’amana’o ra ānei ’outou, e tō’u mau taea’e ē, ’ua parau atu tātou i tō tātou mau taea’e i te fenua ra nō Zarahemela, ’e e haere atu tātou i te fenua ra nō Nephi, nō te a’o atu i tō tātou mau taea’e i te mau ’āti Lamana, ’e ’ua ’ata’ata mai ra rātou ma te tāhitohito mai ia tātou ?</div><div class="francais">23 Or, vous souvenez-vous, mes frères, que nous avons dit à nos frères au pays de Zarahemla : Nous montons au pays de Néphi, pour prêcher à nos frères, les Lamanites, et ils nous ont tournés en dérision ?</div></div><div class="verse-container"><div class="tahitien">24 ’E ’ua parau mai ho’i rātou ia tātou ē : tē mana’o ra ānei ’outou ē, e ti’a ia ’outou ’ia fa’afāriu mai i te mau ’āti Lamana ’ia ’ite i te parau mau ? Tē mana’o ra ānei ’outou ē, e ti’a ia ’outou ’ia fa’afāriu mai i te mau ’āti Lamana ’ia ’ite i te tano ’ore nō te mau peu tumu a tō rātou mau metua, ’a riro ai rātou ’ei feiā ’ā’au ’eta’eta ; tei ’oa’oa tō rātou ’ā’au ’ia ha’amani’i i te toto ; e tei rave noa i te mau ’ohipa ’ī’ino roa i te mau mahana nō tō rātou orara’a ; ’e tō rātou mau ’ē’a ’o te ’ē’a ïa o te ta’ata ’ōfati ture mai te ha’amatara’a mai ā ? I teienei, e tō’u mau taea’e, ’a ha’amana’o ’outou ē, ’o teie ïa tā rātou parau.</div><div class="francais">24 Car ils nous ont dit : Pensez-vous que vous pouvez amener les Lamanites à la connaissance de la vérité ? Pensez-vous que vous pouvez convaincre un peuple au cou aussi roide que les Lamanites de l’inexactitude des traditions de leurs pères, eux dont le cœur met ses délices dans l’effusion du sang, dont les jours se sont passés dans l’iniquité la plus grossière, dont les voies ont été les voies de quelqu’un qui transgresse depuis le commencement ? Or, mes frères, vous vous souvenez que tel était leur langage.</div></div><div class="verse-container"><div class="tahitien">25 ’E ’oia fa’ahou, ’ua parau ato’a mai rātou : E rave tātou i te mau mauha’a tama’i nō te ’aro atu ia rātou, ’ia ha’amou tātou ia rātou ’e tā rātou mau ’ohipa ’ī’ino i te fenua nei, ’o te tae mai rātou nō te ha’avī ’e nō te ha’amou ia tātou.</div><div class="francais">25 Et de plus ils ont dit : Prenons les armes contre eux, afin de les détruire, eux et leur iniquité, dans le pays, de peur qu’ils ne nous envahissent et ne nous détruisent.</div></div><div class="verse-container"><div class="tahitien">26 Inaha rā, e tō’u mau taea’e here, ’ua haere mai tātou i roto i te mēdēbara nei, ’eiaha nō te ’ōpua ’ia taparahi i tō tātou mau taea’e, nō te ’ōpua rā penei a’e ’o te fa’aora tātou i te tahi pae iti o rātou.</div><div class="francais">26 Mais voici, mes frères bien-aimés, nous sommes venus dans le désert, non dans l’intention de détruire nos frères, mais dans l’intention de sauver peut-être un petit nombre de leurs âmes.</div></div><div class="verse-container"><div class="tahitien">27 I teienei, ’ua ’oto a’era tō tātou ’ā’au, ’e ’ua fātata a’era tātou i te ho’i, inaha, ’ua tāmāhanahana mai ra te Fatu ia tātou, ’e ’ua nā ’ō mai ra : ’A haere atu i rotopū i tō ’outou mau taea’e i te mau ’āti Lamana, ’e ’a fa’a’oroma’i i tō ’outou mau ’ati, ’e nā’u ’outou e ha’amanuia i reira.</div><div class="francais">27 Or, lorsque notre cœur était déprimé et que nous étions sur le point de faire demi-tour, voici, le Seigneur nous consolés et dit : Allez parmi vos frères, les Lamanites, et supportez avec patience vos afflictions, et je vous donnerai du succès.</div></div><div class="verse-container"><div class="tahitien">28 ’E i teienei, inaha, ’ua haere mai nei tātou, ’e tei rotopū ho’i tātou ia rātou ; ’e ’ua fa’a’oroma’i māite ho’i tātou i tō tātou mau ’ati, ’e ’ua fa’a’oroma’i tātou i te mau huru pohe ato’a ; ’oia ïa, ’ua hāhaere ho’i tātou i terā fare ’e i terā fare, i te ti’aturira’a i te aroha o tō teie nei ao—’eiaha i te aroha o teie nei ao ana’e, i te aroha rā o te Atua.</div><div class="francais">28 Et maintenant, voici, nous sommes venus, et sommes allés parmi eux ; et nous avons été patients dans nos souffrances, et nous avons souffert toutes les privations ; oui, nous avons voyagé de maison en maison, nous confiant en la miséricorde du monde — non pas en la miséricorde du monde seulement, mais en la miséricorde de Dieu.</div></div><div class="verse-container"><div class="tahitien">29 ’E ’ua tomo atu tātou i roto i tō rātou mau fare ’e ’ua ha’api’i ia rātou, ’e ’ua ha’api’i tātou ia rātou i roto i tō rātou mau aroā ; ’oia ïa, ’ua ha’api’i tātou ia rātou i ni’a i tō rātou mau ’āivi ; ’e ’ua tomo ato’a atu tātou i roto i tō rātou mau hiero ’e tō rātou mau sunago ’e ’ua ha’api’i ia rātou ; ’e ’ua ti’avaruhia tātou i rāpae, ’e ’ua vahavahahia, ’e ’ua tūtuhahia mai tātou, ’e ’ua tā’irihia tō tātou mau pāpāri’a ; ’e ’ua pēhihia tātou i te ’ōfa’i, ’e ’ua ru’uru’uhia i te mau taura pa’ari, ’e ’ua hurihia i roto i te fare tāpe’ara’a ; ’e nā roto i te mana ’e te pa’ari o te Atua ’ua fa’aora-fa’ahou-hia mai tātou nei.</div><div class="francais">29 Et nous sommes entrés dans leurs maisons et les avons instruits, et nous les avons instruits dans leurs rues ; oui, et nous les avons instruits sur leurs collines ; et nous sommes aussi entrés dans leurs temples et leurs synagogues, et les avons instruits ; et nous avons été chassés, et on s’est moqué de nous, et on craché sur nous, et on nous frappés aux joues ; et nous avons été lapidés, et pris et liés de fortes cordes, et jetés en prison ; et par le pouvoir et la sagesse de Dieu, nous avons encore été délivrés.</div></div><div class="verse-container"><div class="tahitien">30 ’E ’ua fa’a’oroma’i tātou i te mau huru ’ati ato’a, penei a’e ’o te riro tātou ’ei rāve’a nō te fa’aora i te tahi mau ta’ata ; ’e ’ua mana’o ihora tātou ē, e ’ī roa tātou i te ’oa’oa mai te mea e riro noa atu tātou ’ei rāve’a nō te fa’aora i te tahi mau ta’ata.</div><div class="francais">30 Et nous avons souffert toutes sortes d’afflictions, et tout cela afin d’être, peut-être, le moyen de sauver quelque âme ; et nous pensions que notre joie serait pleine si nous pouvions, peut-être, être le moyen d’en sauver quelques-unes.</div></div><div class="verse-container"><div class="tahitien">31 I teienei, inaha, e ti’a ia tātou ’ia hi’o atu ’e ’ia ’ite i te mau hotu nō tā tātou mau ’ohipa ; e mea iti ānei te reira ? Tē parau atu nei au ia ’outou na, ’Aita roa, e rave rahi rā, ’oia ïa e ti’a ia tātou ’ia ’ite i tō rātou ha’avare ’ore, nō tō rātou here i tō rātou mau taea’e ’e ia tātou ato’a ho’i.</div><div class="francais">31 Or, voici, nous pouvons étendre nos regards et voir les fruits de nos travaux ; et sont-ils peu nombreux ? Je vous le dis, non, ils sont nombreux ; oui, et nous pouvons témoigner de leur sincérité, à cause de leur amour envers leurs frères et aussi envers nous.</div></div><div class="verse-container"><div class="tahitien">32 Inaha ho’i, ’ua ti’a roa ia rātou ’ia pūpū i tō rātou ihora ora, i te taparahi atu i te hō’ē noa atu o tō rātou ’enemi ; ’e ’ua tanu rātou i tā rātou mau mauha’a tama’i i raro roa i te repo, nō tō rātou i here i tō rātou ra mau taea’e.</div><div class="francais">32 Car voici, ils ont préféré sacrifier leur vie plutôt que d’ôter la vie à leur ennemi ; et ils ont enterré leurs armes de guerre profondément dans la terre à cause de leur amour pour leurs frères.</div></div><div class="verse-container"><div class="tahitien">33 ’E i teienei, inaha, tē parau atu nei au ia ’outou, tē vai ra ānei te aroha rahi mai te reira i te fenua ato’a nei ? Inaha, tē parau atu nei au ia ’outou, ’Aita, ’aita roa ïa e aroha rahi mai te reira i rotopū i te mau ’āti Nephi.</div><div class="francais">33 Or, voici, je vous le dis, a-t-il eu un aussi grand amour dans tout le pays ? Voici, je vous dis que non, il n’y en pas eu, même parmi les Néphites.</div></div><div class="verse-container"><div class="tahitien">34 Inaha ho’i, e rave rātou i tā rātou mau mauha’a tama’i nō te ’aro atu i tō rātou mau taea’e ; ’aita rātou i tu’u ia rātou iho ’ia taparahihia. Inaha rā, e hia rahira’a tō teie nei mau ta’ata tei tu’u ia rātou iho ’ia taparahihia ; ’e ’ua ’ite tātou ē, ’ua reva atu rātou i tō rātou ra Atua, nō tō rātou aroha ’e te au ’ore i te hara.</div><div class="francais">34 Car voici, ils prendraient les armes contre leurs frères, ils ne souffriraient pas qu’on les tuât. Mais voici, combien de ceux-ci ont donné leur vie ; et nous savons qu’ils sont allés à leur Dieu, à cause de leur amour, et de leur haine du péché.</div></div><div class="verse-container"><div class="tahitien">35 I teienei, ’aita ānei e tumu ti’a roa ia tātou ’ia ’oa’oa ? ’Oia ïa, tē parau atu nei au ia ’outou na, ’aita roa e ti’a i te mau ta’ata mai te ha’amatara’a mai ā o te ao nei ’ia ’oa’oa mai tā tātou e ’oa’oa nei ; ’oia ïa, tē tupu noa ra tō’u ’oa’oa ē tae atu i te fa’ateiteira’a i tō’u ra Atua ; tei iāna ho’i te mana pā’āto’a, ’e te pa’ari pā’āto’a, ’e te ’ite pā’āto’a ; ’ua māramarama ’oia i te mau mea pā’āto’a, ’e e Atua aroha ’oia, ē tae atu i te fa’aorara’a ia rātou ’o tē tātarahapa ’e tē ti’aturi i tōna ra i’oa.</div><div class="francais">35 Alors, n’avons-nous pas lieu de nous réjouir ? Oui, je vous le dis, il n’y jamais eu d’hommes qui aient eu autant lieu de se réjouir que nous depuis le commencement du monde ; oui, et je suis transporté de joie, au point de me vanter de mon Dieu ; car il tout pouvoir, toute sagesse et toute intelligence ; il comprend tout, et il est un Être miséricordieux pour le salut, pour ceux qui se repentent et croient en son nom.</div></div><div class="verse-container"><div class="tahitien">36 I teienei, mai te mea e parau fa’ateitei te reira, e nā reira ā vau i te fa’ateitei ; o teie ho’i tō’u ora ’e tō’u māramarama, tō’u ’oa’oa ’e tō’u fa’aorara’a, ’e te rāve’a nō te fa’aora iā’u i te ’ati mure ’ore. ’Oia ïa, ’ia fa’ahanahanahia te i’oa o tō’u ra Atua ’o tei ha’amana’o i teie nei feiā, te hō’ē ’āma’a nō te tumu rā’au o ’Īserā’ela, ’e tei mo’e na i te tumu mau i te hō’ē fenua ’ē ; ’oia ïa, tē parau nei au, ’ia fa’ahanahanahia te i’oa o tō’u ra Atua ’o tei ha’amana’o māite ia tātou, te mau ta’ata purutia i te hō’ē fenua ’ē.</div><div class="francais">36 Or, si c’est là se vanter, alors je me vanterai ; car c’est là ma vie et ma lumière, ma joie et mon salut, et ma rédemption d’une misère éternelle. Oui, béni est le nom de mon Dieu, qui s’est souvenu de ce peuple, qui est une branche de l’arbre d’Israël qui été perdue loin de son tronc dans un pays inconnu ; oui, je le dis, béni soit le nom de mon Dieu, qui s’est souvenu de nous, errants dans un pays inconnu.</div></div><div class="verse-container"><div class="tahitien">37 I teienei, e tō’u mau taea’e, tē ’ite nei tātou ē, tē ha’amana’o ra te Atua i te mau ta’ata ato’a i te mau fenua ato’a ; ’oia ïa, ’ua tai’ohia tōna ra mau ta’ata e ana, ’e tei ni’a iho tōna ra ’ā’au aroha i te mau fenua ato’a. I teienei, ’o teie tō’u nei ’oa’oa, ’e tā’u ra ho’i ha’amāuruurura’a rahi ; ’oia ïa, e ha’amāuruuru atu ā vau i tō’u ra Atua ē a muri noa atu. ’Āmene.</div><div class="francais">37 Or, mes frères, nous voyons que Dieu se souvient de tous les peuples, dans quelque pays qu’ils soient ; oui, il dénombre son peuple, et ses entrailles de miséricorde sont sur toute la terre. Or, c’est cela ma joie, et mes grandes actions de grâces ; oui, et je rendrai grâces à mon Dieu à jamais. Amen.</div></div>
    <div class="verse-container introduction"><div class="tahitien">’Ua fa’aue te Fatu ia Amona ’ia arata’i i te mau ta’ata o Aneti-Nephi-Lehi i te vāhi pe’ape’a ’ore—I tō Amona fārereira’a ia Alama, ’ua hau roa atu tōna ’oa’oa i tōna pūai—’Ua hōro’a te mau ’āti Nephi i te fenua ra nō Ieresona i te mau ta’ata nō Aneti-Nephi-Lehi—’Ua pi’ihia rātou te mau ta’ata nō Amona. Fātata 90–77H.M.</div><div class="francais">Le Seigneur commande à Ammon de conduire le peuple d’Anti-Néphi-Léhi en sûreté — Lorsqu’il rencontre Alma, Ammon éprouve une joie qui épuise ses forces — Les Néphites donnent aux Anti-Néphi-Léhis le pays de Jershon — On lui donne le nom de peuple d’Ammon. Vers 90–77 av. J.-C.</div></div>
    <nav>
        <a href="chapter_9_25.html">Chapitre précédent</a> | 
        <a href="chapter_9_27.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
