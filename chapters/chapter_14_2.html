
<!DOCTYPE html>
<html lang="fr">
<head>
    <meta charset="UTF-8">
    <title>Ether Chapitre 2</title>
    <link rel="stylesheet" href="../styles.css">
</head>
<body>
    <h1>Ether</h1>
    <h2>Ether Chapitre 2</h2>
    <div class="verse-container"><div class="tahitien">43 ’E i reira e ha’amaita’i ai au ia ’oe ’e tō ’oe ra hua’ai, ’e e fa’atupu ai au i te hō’ē nūna’a rahi nō’u nō roto mai i tō ’oe hua’ai, ’e te hua’ai ho’i o tō ’oe ra taea’e, ’e nō roto mai ho’i i te hua’ai o te feiā e pe’e atu ia ’oe ra. ’E ’aita roa e nūna’a rahi atu i te nūna’a ’o tā’u e fa’atupu nō roto mai i tō ’oe hua’ai i ni’a i te fenua nei. ’E e nā reira ho’i au ia ’oe nō te mea e mea maoro tō ’oe ti’aorora’a mai iā’u nei.</div><div class="francais">43 Et là, je te bénirai, toi et ta postérité, et me susciterai, de ta postérité, et de la postérité de ton frère, et de ceux qui iront avec toi, une grande nation. Et il n’y aura pas, sur toute la surface de la terre, de nation plus grande que celle que je me susciterai de ta postérité. Et j’agirai ainsi envers toi, parce que tu as crié vers moi pendant tout ce temps.</div></div>
    <div class="verse-container"><div class="tahitien">1 ’E i muri a’era, ’ua haere atu ra Iareda ’e tōna taea’e, ’e tō rāua nā ’utuāfare, ’e te mau hoa o Iareda ’e tō tōna taea’e, ’e tō rātou mau ’utuāfare i raro i te peho i te pae apato’erau, (’e te i’oa o taua peho ra ’o Nimeroda ïa, ’oia te i’oa o te ta’ata a’ua’u ’ānimara rahi) ’e tā rātou mau nana ’o tā rātou i ha’aputuputu ’āmui ra, te oni ’e te ufa nō te mau huru ’ānimara ato’a ra.</div><div class="francais">1 Et il arriva que Jared, et son frère, et leurs familles, et aussi les amis de Jared et de son frère, et leurs familles, descendirent dans la vallée qui était située du côté du nord (et le nom de la vallée était Nimrod, du nom du grand chasseur) avec leurs troupeaux qu’ils avaient rassemblés, mâles et femelles, de toute espèce.</div></div><div class="verse-container"><div class="tahitien">2 ’E ’ua tu’u ato’a rātou i te mau mārei ’e ’ua noa’a te mau manu o te reva, ’e ’ua hāmani rātou i te hō’ē fāri’i nō te hōpoi nā muri ia rātou i te mau i’a nō roto mai i te mau pape.</div><div class="francais">2 Et ils posèrent aussi des pièges et prirent des oiseaux du ciel ; et ils préparèrent aussi un récipient dans lequel ils emportèrent les poissons des eaux.</div></div><div class="verse-container"><div class="tahitien">3 ’E ’ua hōpoi ato’a rātou nā muri iho ia rātou i te desereta, tōna aura’a ’ia ’īritihia, e manu hāmani meli ; ’e ’ua nā reira rātou i te hōpoi atu i te mau manu hāmani meli, ’e te mau huru mea ato’a i ni’a i te fenua nei, ’e te mau huru huero ato’a.</div><div class="francais">3 Et ils emportèrent aussi déséret, ce qui, par interprétation, est une abeille ; et ainsi, ils emportèrent des essaims d’abeilles, et toutes les espèces de ce qui était à la surface du pays, des semences de toute sorte.</div></div><div class="verse-container"><div class="tahitien">4 ’E i muri a’era, ’ia tae a’era rātou i raro i te peho ra o Nimeroda, ’ua pou mai ra te Fatu ’e ’ua paraparau mai ra i te taea’e o Iareda ; ’e tei roto ho’i ’oia i te hō’ē ata, ’e ’aita te taea’e o Iareda i ’ite atu iāna.</div><div class="francais">4 Et il arriva que lorsqu’ils furent descendus dans la vallée de Nimrod, le Seigneur descendit et parla avec le frère de Jared ; et il était dans une nuée, et le frère de Jared ne le voyait pas.</div></div><div class="verse-container"><div class="tahitien">5 ’E i muri a’era, ’ua fa’aue mai ra te Fatu ia rātou ’ia haere atu i roto i te mēdēbara, ’oia ïa, i te vāhi ’aore roa i taehia na e te ta’ata. ’E i muri a’era, ’ua haere atu te Fatu nā mua ia rātou, ’e ’ua paraparau mai ’oia ia rātou ’a ti’a noa ai ’oia i roto i te hō’ē ata, ’e ’ua fa’a’ite mai ia rātou i te vāhi tā rātou e haere atu.</div><div class="francais">5 Et il arriva que le Seigneur leur commanda d’entrer dans le désert, oui, dans cette contrée où il n’y avait jamais eu d’homme. Et il arriva que le Seigneur alla devant eux et parla avec eux, tandis qu’il se tenait dans une nuée, et leur donna des instructions sur la direction qu’ils devaient prendre.</div></div><div class="verse-container"><div class="tahitien">6 ’E i muri a’era, ’ua haere atu ra rātou i roto i te mēdēbara, ’e ’ua hāmani ihora i te mau pahī, ’e ’ua tere atu nā ni’a i te mau pape e rave rahi, ma te arata’i-tāmau-hia e te rima o te Fatu.</div><div class="francais">6 Et il arriva qu’ils voyagèrent dans le désert et construisirent des barques, dans lesquelles ils traversèrent de nombreuses eaux, étant continuellement dirigés par la main du Seigneur.</div></div><div class="verse-container"><div class="tahitien">7 ’E ’aita te Fatu i fa’ati’a ia rātou ’ia tāpe’a i te tahi atu pae o te miti i roto i te mēdēbara, ’ua hina’aro rā ’oia ’ia haere roa atu rātou i te fenua i fafauhia ra, ’o tei hau atu i te maita’i i te tahi atu mau fenua ato’a, ’e ’o tei fa’ahereherehia e te Fatu te Atua nō te hō’ē nūna’a parauti’a.</div><div class="francais">7 Et le Seigneur ne leur permit pas de s’arrêter au-delà de la mer dans le désert, mais il voulut qu’ils continuent jusqu’à la terre de promission, qui était préférable à tous les autres pays, que le Seigneur Dieu avait préservée pour un peuple juste.</div></div><div class="verse-container"><div class="tahitien">8 ’E ’ua tapu ho’i ’oia i te taea’e o Iareda i roto i tōna riri ’ū’ana ē, e mea ti’a roa i te mau ta’ata ’o tē fāri’i i teie nei fenua fafauhia, ’ia tāvini iāna, te Atua hō’ē roa ’e te parau mau, mai taua taime ra ē a muri noa atu, ’e mai te mea ’aita ra, e tāpū-’ē-hia atu ïa rātou i te taime e tae mai ai te ’īra’a nō tōna riri ’ū’ana i ni’a iho ia rātou.</div><div class="francais">8 Et dans sa colère, il avait juré au frère de Jared que quiconque posséderait, dorénavant et à jamais, cette terre de promission, le servirait, lui, le seul vrai Dieu, ou il serait balayé lorsque la plénitude de sa colère s’abattrait sur lui.</div></div><div class="verse-container"><div class="tahitien">9 ’E i teienei, tē ’ite nei tātou i te mau fa’auera’a mana a te Atua nō ni’a i teie nei fenua, ’oia ho’i e fenua fafauhia ; ’e e mea ti’a roa i te nūna’a ’o tē pārahi i ni’a i teie nei fenua ’ia tāvini i te Atua, ’e mai te mea ’aita ra, e tāpū-’ē-hia ïa rātou i te taime e tae mai ai te ’īra’a nō tōna riri ’ū’ana i ni’a iho ia rātou. ’E e tae mai te ’īra’a nō tōna riri ’ū’ana i ni’a ia rātou i te taime ’ua ’ī roa rātou i te mau ’ohipa ’ī’ino.</div><div class="francais">9 Et maintenant, nous pouvons voir les décrets de Dieu concernant ce pays, que c’est une terre de promission ; et toute nation qui le possédera servira Dieu, ou sera balayée lorsque la plénitude de sa colère s’abattra sur elle. Et la plénitude de sa colère s’abat sur elle lorsqu’elle est devenue mûre dans l’iniquité.</div></div><div class="verse-container"><div class="tahitien">10 Inaha ho’i, ’ua hau atu teie fenua i te maita’i i te tahi atu mau fenua ato’a ; nō reira ’o ’oia ’o tē pārahi i ni’a i teie fenua e mea ti’a roa iāna ’ia tāvini i te Atua, ’e mai te mea ’aita ra, e tāpū-’ē-hia ïa ’oia ; e fa’auera’a mana mure ’ore teie nā te Atua. ’E ’aita rātou e tāpū-’ē-hia ē tae roa ’ua ’ī roa te mau ’ohipa ’ī’ino i rotopū i te mau tamari’i o te fenua nei.</div><div class="francais">10 Car voici, c’est un pays qui est préférable à tous les autres pays ; c’est pourquoi celui qui le possède servira Dieu ou sera balayé ; car c’est le décret éternel de Dieu. Et ce n’est que lorsque l’iniquité est à son comble parmi les enfants du pays qu’ils sont balayés .</div></div><div class="verse-container"><div class="tahitien">11 ’E e tae mai teie nei parau ia ’outou, e te mau ’Ētene ē, ’ia ’ite ’outou i te mau fa’auera’a mana a te Atua—’ia tātarahapa ’outou, ’e ’ia ’ore ’outou ’ia tāmau noa i roto i tā ’outou mau ’ohipa ’ī’ino ē tae noa atu i te ’īra’a nō te reira, ’ia ’ore ’outou ’ia fa’atae mai i te ’īra’a nō te riri ’ū’ana o te Atua i ni’a iho ia ’outou, mai tā te feiā o te fenua i te ’anotau i ma’iri i nā reira.</div><div class="francais">11 Et ceci vous parvient, ô Gentils, afin que vous connaissiez les décrets de Dieu, afin que vous vous repentiez et ne continuiez pas dans vos iniquités, jusqu’à ce que la plénitude vienne, afin de ne pas faire tomber sur vous la plénitude de la colère de Dieu, comme les habitants du pays l’ont fait jusqu’à présent.</div></div><div class="verse-container"><div class="tahitien">12 Inaha, e fenua maita’i roa teie, ’e te nūna’a e pārahi i ni’a i teie nei fenua, e riro rātou ’ei feiā ti’amā i te tāvinira’a, ’e i te fa’atītīra’a, ’e i te mau nūna’a ato’a i raro a’e i te ra’i, mai te mea e tāvini rātou i te Atua o te fenua, ’oia ho’i ’o Iesu Mesia, ’o tei fa’a’itehia mai nā roto i te mau mea tā mātou i pāpa’i.</div><div class="francais">12 Voici, ceci est un pays de choix, et toute nation qui le possédera sera libre de la servitude, et de la captivité, et de toutes les autres nations sous le ciel, du moment qu’elle sert le Dieu du pays, qui est Jésus-Christ, qui été manifesté par les choses que nous avons écrites.</div></div><div class="verse-container"><div class="tahitien">13 ’E i teienei, e pāpa’i ā vau i tā’u nei pāpa’a parau ; inaha ho’i, i muri a’era, ’ua arata’i mai te Fatu ia Iareda ’e tōna ra mau taea’e i te miti rahi i fa’ata’a ’ē i nā fenua ra. ’E ’ia tae a’era rātou i te miti rahi ra, ’ua fa’ati’a ihora rātou i tō rātou mau ti’ahapa ; ’e ’ua ma’irihia ihora rātou i te i’oa o taua vāhi ra ’o Morianekumera ; ’e ’ua pārahi noa ihora rātou i roto i te mau ti’ahapa, ’e ’ua pārahi noa rātou i roto i te mau ti’ahapa i tahatai nō te ārea e maha matahiti te maoro.</div><div class="francais">13 Et maintenant, je continue mes annales ; car voici, il arriva que le Seigneur amena Jared et ses frères à cette grande mer qui divise les terres. Et lorsqu’ils arrivèrent à la mer, ils dressèrent leurs tentes ; et ils donnèrent au lieu le nom de Moriancumer ; et ils demeurèrent dans des tentes, et demeurèrent dans des tentes au bord de la mer pendant quatre années.</div></div><div class="verse-container"><div class="tahitien">14 ’E i muri a’era, i te hope’a nō nā matahiti e maha ra, ’ua fā fa’ahou mai ra te Fatu i te taea’e o Iareda, ’e ’ua ti’a noa mai ra ’oia i roto i te hō’ē ata ’e ’ua paraparau mai ra iāna. ’E nō te ārea e toru hora te maoro ’ua paraparau noa mai te Fatu i te taea’e o Iareda, ’e ’ua ’avau mai ra iāna nō te mea ’aore ’oia i ha’amana’o ’ia ti’aoro atu i te i’oa o te Fatu.</div><div class="francais">14 Et il arriva, au bout de quatre années, que le Seigneur vint de nouveau au frère de Jared, et se tint dans une nuée, et parla avec lui. Et pendant trois heures, le Seigneur parla avec le frère de Jared et le réprimanda, parce qu’il ne se souvenait pas d’invoquer le nom du Seigneur.</div></div><div class="verse-container"><div class="tahitien">15 ’E ’ua tātarahapa ihora te taea’e o Iareda i te ’ohipa ’ino tāna i rave, ’e ’ua ti’aoro atu ra i te i’oa o te Fatu nō tōna ra mau taea’e i pīha’i iho iāna ra. ’E ’ua parau mai ra te Fatu iāna : E fa’a’ore au i tā ’oe ra mau hara ’e i te mau hara a tō ’oe ra mau taea’e ; ’eiaha rā ’outou e hara fa’ahou, ’a ha’amana’o ho’i ’outou ē, e ’ore roa tō’u Vārua e tūtava noa ’e te ta’ata nei ē a muri noa atu ; nō reira, ’ia rave ’outou i te hara ē tae noa atu ’ua ’ī roa ’outou i te reira, e tāpū-’ē-hia ïa ’outou i te aro o te Fatu ra. ’E teie tō’u mau mana’o nō ni’a i te fenua ’o tā’u e hōro’a atu ’ei ’āi’a nō ’outou ; ’e e riro ho’i te reira ’ei fenua hau roa i te maita’i i te tahi atu mau fenua ato’a.</div><div class="francais">15 Et le frère de Jared se repentit du mal qu’il avait fait et invoqua le nom du Seigneur pour ses frères, qui étaient avec lui. Et le Seigneur lui dit : Je te pardonnerai et je pardonnerai leurs péchés à tes frères ; mais tu ne pécheras plus, car vous vous souviendrez que mon Esprit ne luttera pas toujours avec l’homme ; c’est pourquoi, si vous péchez jusqu’à ce que vous soyez tout à fait mûrs, vous serez retranchés de la présence du Seigneur. Et ce sont là mes pensées concernant le pays que je vous donnerai en héritage ; car ce sera un pays préférable à tous les autres pays.</div></div><div class="verse-container"><div class="tahitien">16 ’E ’ua parau mai ra te Fatu : ’A haere ’outou ’e ’a hāmani i te tahi mau pahī mai tā ’outou i hāmani na. ’E i muri a’era, ’ua haere atu ra te taea’e o Iareda nō te rave i te ’ohipa, ’e tōna mau taea’e ato’a, ’e ’ua hāmani ihora rātou i te mau pahī mai te au i tā rātou i hāmani na, mai te au ho’i i tā te Fatu ra mau ha’api’ira’a. ’E e mea hu’a te reira, ’e e mea huru māmā ho’i i ni’a i te pape, mai te māmā o te manu pererau i ni’a iho i te pape ra.</div><div class="francais">16 Et le Seigneur dit : Mets-toi au travail et construis des barques de la manière dont vous les avez construites jusqu’à présent. Et il arriva que le frère de Jared se mit au travail, et aussi ses frères, et ils construisirent des barques de la manière dont ils les avaient construites, selon les instructions du Seigneur. Et elles étaient petites, et elles étaient légères sur l’eau, semblables à la légèreté d’un oiseau sur l’eau.</div></div><div class="verse-container"><div class="tahitien">17 ’E ’ua hāmanihia te reira ’ei mea piri maita’i roa, ’e ’ia fāri’i ho’i i te pape mai te ’āu’a ra te huru ; ’e te rarora’a ra e mea piri ïa mai te ’āu’a ra te huru ; ’e nā pae ra e mea piri ato’a ïa mai te ’āu’a ra te huru ; ’e nā hope’a ra e mea huru ’oe’oe ïa ; ’e te tahua i ni’a ra e mea piri ïa mai te ’āu’a ra te huru ; ’e te roara’a ra e au ïa i te roara’a o te hō’ē tumu rā’au ; ’e te ’ōpani ra ’ia ’ōpanihia ra, e mea piri ïa mai te ’āu’a ra te huru.</div><div class="francais">17 Et elles étaient construites de manière à être extrêmement étanches, à savoir qu’elles pouvaient contenir de l’eau comme un plat ; et le fond en était étanche comme un plat ; et les côtés en étaient étanches comme un plat ; et les extrémités en étaient pointues ; et le sommet en était étanche comme un plat ; et la longueur en était la longueur d’un arbre ; et la porte, lorsqu’elle était fermée, était étanche comme un plat.</div></div><div class="verse-container"><div class="tahitien">18 ’E i muri a’era, ’ua ti’aoro atu ra te taea’e o Iareda i te Fatu, i te nā-’ō-ra’a ē : E te Fatu, ’ua rave au i te ’ohipa tā ’oe i fa’aue mai, ’e ’ua hāmani au i te mau pahī mai tā ’oe i parau mai iā’u ra.</div><div class="francais">18 Et il arriva que le frère de Jared éleva la voix vers le Seigneur, disant : Ô Seigneur, j’ai accompli l’œuvre que tu m’as commandée, et j’ai fait les barques selon les instructions que tu m’as données.</div></div><div class="verse-container"><div class="tahitien">19 ’E inaha, e te Fatu, ’aita e mōrī tō roto i teie mau pahī, e nāhea mātou i te fa’atere ? ’E e pohe ho’i mātou nō te mea ’aita e ti’a ia mātou ’ia huti i te aho, maori rā i te mata’i ana’e i roto i te mau pahī, nō reira e pohe roa mātou.</div><div class="francais">19 Et voici, ô Seigneur, il n’y en elles aucune lumière ; vers où allons-nous gouverner ? Et aussi, nous allons périr, car nous ne pouvons respirer que l’air qui s’y trouve ; c’est pourquoi, nous allons périr.</div></div><div class="verse-container"><div class="tahitien">20 ’E ’ua parau mai ra te Fatu i te taea’e o Iareda : Inaha, e hāmani ’oe i te hō’ē ’āpo’o i te tahua i ni’a o te pahī, ’e i te rarora’a ato’a, ’e ’ia pau tō ’oe aho e ’īriti ’oe i te ’ōrei o te ’āpo’o ’ia roa’a mai te mata’i. ’E mai te mea e tahe mai te pape i ni’a ia ’oe, inaha, e ’ōrei ’oe i te ’āpo’o, ’ia ’ore ’outou ’ia pohe i roto i te miti ra.</div><div class="francais">20 Et le Seigneur dit au frère de Jared : Voici, tu vas faire un trou au sommet, et aussi au fond ; et lorsque tu souffriras du manque d’air, tu déboucheras le trou et recevras de l’air. Et s’il arrive que l’eau entre sur toi, voici, tu boucheras le trou, afin de ne pas périr dans le flot.</div></div><div class="verse-container"><div class="tahitien">21 ’E i muri a’era, ’ua nā reira ihora te taea’e o Iareda, mai tā te Fatu i fa’aue mai ra.</div><div class="francais">21 Et il arriva que le frère de Jared fit ce que le Seigneur lui avait commandé.</div></div><div class="verse-container"><div class="tahitien">22 ’E ’ua ti’aoro fa’ahou atu ra ’oia i te Fatu, i te nā-’ō-ra’a ē : E te Fatu, inaha, ’ua rave au mai tā ’oe i fa’aue mai iā’u ra ; ’e ’ua fa’aineine au i te mau pahī nō tō’u ra mau ta’ata, ’e inaha, ’aita e māramarama tō roto i te mau pahī. Inaha, e te Fatu, e vaiiho ānei ’oe ia mātou ’ia haere i terā pae mai i teie pape rahi i roto i te pōiri ?</div><div class="francais">22 Et il éleva de nouveau la voix vers le Seigneur, disant : Ô Seigneur, voici, j’ai fait ce que tu m’as commandé ; et j’ai préparé les bateaux pour mon peuple, et voici, il n’y pas de lumière en eux. Voici, ô Seigneur, souffriras-tu que nous traversions cette grande eau dans les ténèbres ?</div></div><div class="verse-container"><div class="tahitien">23 ’E ’ua parau mai ra te Fatu i te taea’e o Iareda : E aha tā ’oe i hina’aro iā’u ’ia rave ’ia roa’a mai te māramarama i roto i tō ’outou mau pahī ? Inaha ho’i, ’aita e ti’a ia ’outou ’ia hāmani i te mau ha’amāramarama, e hu’ahu’a roa ho’i te reira ; ’eiaha ato’a ’outou e ’āfa’i i te auahi nā muri ia ’outou, e’ita ho’i ’outou e haere ma te māramarama o te auahi.</div><div class="francais">23 Et le Seigneur dit au frère de Jared : Que veux-tu que je fasse pour que vous ayez de la lumière dans vos bateaux ? Car voici, vous ne pouvez pas avoir de fenêtres, car elles voleraient en éclats ; vous ne prendrez pas non plus de feu avec vous, car vous n’irez pas à la lumière du feu.</div></div><div class="verse-container"><div class="tahitien">24 Inaha ho’i, e riro tō ’outou mau pahī mai te tohorā i raro i te moana ra ; ’e e fati pūai mai ho’i te mau ’are miti mai te mou’a te teitei i ni’a iho ia ’outou na. ’Āre’a rā, e ’āfa’i fa’ahou mai au ia ’outou i ni’a mai raro mai i te mau vāhi hōhonu o te moana ra ; ’e ’ua reva atu ho’i te mau mata’i nō roto atu i tō’u nei vaha, ’e ’ua tu’u atu vau i te mau ua ’e te mau pape pu’e ra.</div><div class="francais">24 Car voici, vous serez comme une baleine au milieu de la mer ; car les vagues montagneuses se jetteront sur vous. Néanmoins, je vous ferai remonter des profondeurs de la mer ; car les vents sont sortis de ma bouche, et les pluies et les flots, je les ai aussi envoyés.</div></div><div class="verse-container"><div class="tahitien">25 ’E inaha, tē fa’aineine nei au ia ’outou nō taua mau mea nei ; ’e ’aita roa e ti’a ia ’outou ’ia haere atu i terā pae mai o teie nei pape rahi, maori rā ’ia pāruru vau ia ’outou i te mau ’are o te miti ra, ’e i te mau mata’i i reva atu na, ’e i te mau pape pu’e ’o tē haere mai ra. Nō reira, e aha tā ’oe e hina’aro iā’u ’ia rave nō te fa’aineine ia ’outou ’ia roa’a mai te māramarama i te taime ’outou e horomi’ihia ai i roto i te mau vāhi hōhonu o te moana ra ?</div><div class="francais">25 Et voici, je vous prépare contre ces choses ; car vous ne pouvez traverser ce grand abîme sans que je ne vous prépare contre les vagues de la mer, et les vents qui sont sortis, et les flots qui viendront. Que veux-tu donc que je prépare pour vous, pour que vous ayez de la lumière lorsque vous serez engloutis dans les profondeurs de la mer ?</div></div>
    <div class="verse-container introduction"><div class="tahitien">’Ua ’ite atu te taea’e o Iareda i te manimani rima o te Fatu ’a tāpe’a mai ai ’oia i te mau ’ōfa’i hō’ē ’ahuru ’e ma ono—’Ua fa’a’ite mai te Mesia i tōna tino vārua i te taea’e o Iareda—E’ita roa e ti’a i te feiā ’o tei fāri’i i te ’ite parauti’a roa ’ia tāpe’ahia i te tahi pae mai o te pāruru—’Ua fa’aineinehia te feiā ’īriti parau nō te ha’amāramarama mai i te pāpa’a parau ’ati Iareda.</div><div class="francais">Le frère de Jared voit le doigt du Seigneur toucher les seize pierres — Le Christ lui montre son corps d’esprit — On ne peut garder à l’extérieur du voile ceux qui ont une connaissance parfaite — Des interprètes sont donnés pour amener les annales jarédites à la lumière.</div></div>
    <p>
        <a href="chapter_14_1.html">Chapitre précédent</a> | 
        <a href="chapter_14_3.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
