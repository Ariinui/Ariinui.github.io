
<!DOCTYPE html>
<html lang="fr">
<head>
    <meta charset="UTF-8">
    <title>Ether Chapitre 11</title>
    <link rel="stylesheet" href="../styles.css">
</head>
<body>
    <h1>Ether</h1>
    <h2>Ether Chapitre 11</h2>
    <div class="verse-container"><div class="tahitien">1 ’E ’ua tae mai e rave rahi peropheta i te mau mahana o Koma, ’e ’ua tohu rātou e ha’amouhia taua feiā rahi ra, maori rā ’ia tātarahapa rātou, ’e ’ia fāriu mai i te Fatu, ’e ’ia vaiiho i tā rātou mau ’ohipa taparahi ta’ata ’e te mau ’ohipa ’ī’ino.</div><div class="francais">1 Et il vint aussi, du temps de Com, beaucoup de prophètes, et ils prophétisèrent la destruction de ce grand peuple s’il ne se repentait pas, et ne se tournait pas vers le Seigneur, et ne délaissait pas ses meurtres et sa méchanceté.</div></div><div class="verse-container"><div class="tahitien">2 ’E i muri a’era, ’ua pāto’i te mau ta’ata i te mau peropheta, ’e ’ua horo atu ra rātou ia Koma ra nō te pārurura’a ; nō te mea ’ua tītau te mau ta’ata ’ia ha’apohe ia rātou.</div><div class="francais">2 Et il arriva que les prophètes furent rejetés par le peuple, et ils s’enfuirent auprès de Com pour avoir sa protection, car le peuple cherchait à les faire périr.</div></div><div class="verse-container"><div class="tahitien">3 ’E ’ua tohu a’era rātou i te mau mea e rave rahi ia Koma ; ’e ’ua ha’amaita’ihia ’oia i te tā’āto’ara’a nō te toe’a o tōna ra mau mahana.</div><div class="francais">3 Et ils prophétisèrent beaucoup de choses à Com ; et il fut béni tout le reste de sa vie.</div></div><div class="verse-container"><div class="tahitien">4 ’E ’ua ora noa ’oia ē tae noa atu i tōna ruhiruhiāra’a, ’e ’ua fānau mai ’oia ia Sibeloma ; ’e ’ua fa’atere ’o Sibeloma ’ei mono nōna. ’E ’ua ’ōrurehau mai ra te taea’e o Sibeloma iāna, ’e ’ua tupu ihora te hō’ē ’arora’a rahi roa i ni’a i te fenua tā’āto’a.</div><div class="francais">4 Et il vécut jusqu’à un âge avancé, et engendra Shiblom ; et Shiblom régna à sa place. Et le frère de Shiblom se rebella contre lui, et il commença à avoir une guerre extrêmement grande dans tout le pays.</div></div><div class="verse-container"><div class="tahitien">5 ’E i muri a’era, ’ua fa’aue atu ra te taea’e o Sibeloma ’ia taparahihia te mau peropheta ato’a ’o tei tohu nō ni’a i te ha’amoura’a o te mau ta’ata.</div><div class="francais">5 Et il arriva que le frère de Shiblom fit mettre à mort tous les prophètes qui avaient prophétisé la destruction du peuple ;</div></div><div class="verse-container"><div class="tahitien">6 ’E ’ua tupu ihora te hō’ē ’ati rahi i ni’a i te fenua tā’āto’a, ’e ’ua fa’a’ite pāpū mai ho’i rātou ē e tae mai te hō’ē ’anatemara’a rahi i ni’a i te fenua, ’e i ni’a ato’a i te mau ta’ata, ’e e tupu te hō’ē ha’amoura’a rahi i rotopū ia rātou, te hō’ē ’o tei ’ore ā i ’itehia i ni’a i te fenua nei ; ’e e riro ho’i tō rātou mau ivi mai te mau ha’apu’era’a repo i ni’a i te fenua, maori rā ’ia tātarahapa rātou i tā rātou mau ’ohipa ’ī’ino.</div><div class="francais">6 et il eut une grande calamité dans tout le pays, car ils avaient témoigné qu’une grande malédiction s’abattrait sur le pays, et aussi sur le peuple, et qu’il aurait une grande destruction parmi eux, une destruction telle qu’il n’y en avait encore jamais eu sur la surface de la terre, et que leurs os deviendraient comme des monceaux de terre sur la surface du pays, à moins qu’ils ne se repentent de leur méchanceté.</div></div><div class="verse-container"><div class="tahitien">7 ’E ’aita rātou i ha’apa’o atu i te parau a te Fatu, nō tā rātou mau pupu ’ohipa parauti’a ’ore ; nō reira ’ua tupu noa te mau ’arora’a ’e te mau mārōra’a i ni’a i te fenua tā’āto’a, ē tae noa atu e rave rahi mau o’e ’e te mau ma’i ; ’e nō reira ho’i ’ua tupu te pau rahi mai tei ’ore i ’itea na i ni’a i te fenua nei ; ’e ’ua tupu teie mau mea ato’a i te mau mahana o Sibeloma.</div><div class="francais">7 Et ils n’écoutèrent pas la voix du Seigneur à cause de leurs combinaisons perverses ; c’est pourquoi, il commença à avoir des guerres et des querelles dans tout le pays, et aussi beaucoup de famines et de pestes, de sorte qu’il eut une grande destruction, comme on n’en avait jamais connu de pareille à la surface de la terre ; et tout cela arriva du temps de Shiblom.</div></div><div class="verse-container"><div class="tahitien">8 ’E ’ua ha’amata ihora te mau ta’ata i te tātarahapa i tā rātou mau ’ohipa ’ī’ino ; ’e ’ia nā reira rātou, ’ua aroha mai te Fatu ia rātou.</div><div class="francais">8 Et le peuple commença à se repentir de son iniquité ; et dans la mesure où il le faisait, le Seigneur était miséricordieux envers lui.</div></div><div class="verse-container"><div class="tahitien">9 ’E i muri a’era, ’ua taparahihia ihora Sibeloma, ’e ’ua fa’atītīhia a’era Seta, ’e ’ua ora noa ’oia i roto i te fa’atītīra’a i te mau mahana ato’a nō tōna orara’a.</div><div class="francais">9 Et il arriva que Shiblom fut tué, et Seth fut emmené en captivité et demeura toute sa vie en captivité.</div></div><div class="verse-container"><div class="tahitien">10 ’E i muri a’era, ’ua roa’a ihora te bāsileia i tāna tamaiti ra ia Aha ; ’e ’ua fa’atere a’era ’oia i ni’a i te mau ta’ata ē hope roa a’e tōna ra mau mahana. ’E ’ua rave noa ho’i ’oia i te mau huru ’ohipa ’ī’ino ato’a i tōna ra mau mahana, ’e nā roto i te reira ’ua ha’amani’i rahi ’oia i te toto ; ’e e mea iti roa ho’i tōna ra pu’e mahana.</div><div class="francais">10 Et il arriva qu’Ahah, son fils, obtint le royaume ; et il régna toute sa vie sur le peuple. Et il commit, pendant sa vie, toutes sortes d’iniquités, par lesquelles il causa l’effusion de beaucoup de sang ; et ses jours furent peu nombreux.</div></div><div class="verse-container"><div class="tahitien">11 ’E ’ua roa’a te bāsileia ia Etema, ’e e hua’ai ho’i ’oia nō Aha ; ’e ’ua rave ato’a ho’i ’oia i te mau ’ohipa parauti’a ’ore i tōna ra mau mahana.</div><div class="francais">11 Et Éthem, descendant d’Ahah, obtint le royaume ; et il fit aussi, pendant sa vie, ce qui était mal.</div></div><div class="verse-container"><div class="tahitien">12 ’E i muri a’era, ’ua tae mai ra te mau peropheta e rave rahi i te mau mahana o Etema, ’e ’ua tohu fa’ahou mai rātou i te mau ta’ata ; ’oia ïa, ’ua tohu rātou ē, e ha’amou roa te Fatu ia rātou mai ni’a atu i te fenua nei, maori rā ’ia tātarahapa rātou i tā rātou mau ’ohipa ’ī’ino.</div><div class="francais">12 Et il arriva que du temps d’Éthem, il vint beaucoup de prophètes, et ils prophétisèrent de nouveau au peuple ; oui, ils prophétisèrent que le Seigneur le détruirait totalement de la surface de la terre, s’il ne se repentait pas de ses iniquités.</div></div><div class="verse-container"><div class="tahitien">13 ’E i muri a’era, ’ua fa’a’eta’eta atu te mau ta’ata i tō rātou ’ā’au, ’e ’aita rātou i ha’apa’o atu i tā rātou parau ; ’e ’ua ’oto ihora te mau peropheta ’e ’ua fa’aātea ’ē atu ra ia rātou mai rotopū atu i te mau ta’ata.</div><div class="francais">13 Et il arriva que le peuple s’endurcit le cœur et ne voulut pas écouter leurs paroles ; et les prophètes furent attristés et se retirèrent du peuple.</div></div><div class="verse-container"><div class="tahitien">14 ’E i muri a’era, ’ua fa’atere a’era Etema i te ’ohipa ha’avāra’a ma te parauti’a ’ore ē hope roa a’e tōna ra mau mahana ; ’e ’ua fānau mai ra ’oia ia Morona. ’E i muri a’era, ’ua fa’atere a’era ’o Morona ’ei mono nōna ; ’e ’ua rave Morona i te mau ’ohipa ’ī’ino i mua i te Fatu.</div><div class="francais">14 Et il arriva qu’Éthem exerça le jugement avec méchanceté pendant toute sa vie ; et il engendra Moron. Et il arriva que Moron régna à sa place ; et Moron fit ce qui était mal devant le Seigneur.</div></div><div class="verse-container"><div class="tahitien">15 ’E i muri a’era, ’ua tupu a’era te ’ōrurera’a hau i rotopū i te mau ta’ata, nō te mea tē vai ra taua pupu ’ohipa huna ’o tei fa’ati’ahia ’ia roa’a te mana ’e te tao’a ; ’e ’ua ti’a mai ra te hō’ē ta’ata pūai i te rave i te mau ’ohipa ’ī’ino i rotopū ia rātou, ’e ’ua ’aro atu ra ’oia ia Morona, ’e nā roto i te reira ’ua ha’avī ihora ’oia i te ’āfara’a o te bāsileia ; ’e ’ua tāpe’a noa atu ra ’oia i te ’āfara’a o te bāsileia nō te mau matahiti e rave rahi.</div><div class="francais">15 Et il arriva qu’il se produisit une rébellion parmi le peuple à cause de cette combinaison secrète qui était édifiée pour obtenir du pouvoir et du gain ; et il se leva en son sein un homme puissant en iniquité, et il livra à Moron une bataille dans laquelle il renversa la moitié du royaume ; et il conserva la moitié du royaume pendant de nombreuses années.</div></div><div class="verse-container"><div class="tahitien">16 ’E i muri a’era, ’ua ha’avīhia a’era ’oia e Morona, ’e ’ua roa’a fa’ahou mai te bāsileia iāna.</div><div class="francais">16 Et il arriva que Moron le renversa, et obtint de nouveau le royaume.</div></div><div class="verse-container"><div class="tahitien">17 ’E i muri a’era, ’ua ti’a mai ra te tahi ta’ata pūai ; ’e e hua’ai ’oia nō te taea’e o Iareda.</div><div class="francais">17 Et il arriva qu’il s’éleva un autre homme puissant, et il était descendant du frère de Jared.</div></div><div class="verse-container"><div class="tahitien">18 ’E i muri a’era, ’ua vī ihora Morona iāna, ’e ’ua roa’a a’era te bāsileia iāna ; nō reira, ’ua ora noa ihora Morona i roto i te fa’atītīra’a i te toe’a o tōna ra mau mahana ; e fānau ihora ’oia ia Korianetora.</div><div class="francais">18 Et il arriva qu’il renversa Moron et obtint le royaume ; c’est pourquoi, Moron demeura tout le reste de sa vie en captivité ; et il engendra Coriantor.</div></div><div class="verse-container"><div class="tahitien">19 ’E i muri a’era, ’ua ora noa ihora Korianetora i roto i te fa’atītīra’a ē hope roa a’e tōna ra mau mahana.</div><div class="francais">19 Et il arriva que Coriantor demeura toute sa vie en captivité.</div></div><div class="verse-container"><div class="tahitien">20 ’E i te mau mahana o Korianetora ’ua tae fa’ahou mai ra te tahi mau peropheta e rave rahi, ’e ’ua tohu mai ra i te tahi mau mea rahi ’e te māere, ’e ’ua a’o mai ra i te parau nō te tātarahapa i te mau ta’ata, ’e ’ia ’ore rātou ’ia tātarahapa, e fa’atae atu te Fatu te Atua i te ha’avāra’a i ni’a ia rātou ē tae noa atu i tō rātou ha’amoura’a.</div><div class="francais">20 Et du temps de Coriantor, il vint aussi beaucoup de prophètes, et ils prophétisèrent des choses grandes et merveilleuses, et appelèrent le peuple au repentir, disant que s’il ne se repentait pas, le Seigneur Dieu exercerait le jugement contre lui jusqu’à sa destruction totale ;</div></div><div class="verse-container"><div class="tahitien">21 ’E e tono mai ’e ’aore rā e fa’atae mai te Fatu te Atua nā roto i tōna ra mana i te tahi atu nūna’a nō te fatu i te fenua, mai te au i te huru nō tāna arata’ira’a mai i tō rātou mau metua.</div><div class="francais">21 et que le Seigneur enverrait ou susciterait un autre peuple qui posséderait le pays par sa puissance, de la même manière qu’il avait amené leurs pères.</div></div><div class="verse-container"><div class="tahitien">22 ’E ’ua pāto’i atu rātou i te mau parau ato’a a te mau peropheta, nō tā rātou pupu ’ohipa huna ’e te mau ’ohipa vi’ivi’i roa.</div><div class="francais">22 Et ils rejetèrent toutes les paroles des prophètes à cause de leur société secrète et de leurs abominations perverses.</div></div><div class="verse-container"><div class="tahitien">23 ’E i muri a’era, ’ua fānau a’era tā Korianetora ’o Etera, ’e ’ua pohe a’era ’oia, ’e i ora noa ra ho’i ’oia i roto i te fa’atītīra’a i tōna ra mau pu’e mahana ato’a.</div><div class="francais">23 Et il arriva que Coriantor engendra Éther, et il mourut, ayant demeuré toute sa vie en captivité.</div></div>
    <div class="verse-container introduction"><div class="tahitien">’Ua a’o atu te peropheta Etera i te mau ta’ata ’ia ti’aturi i te Atua—’Ua fa’ati’a atu Moroni i te mau mea māere ’e te ’ūmere ’o tē tupu nā roto i te fa’aro’o—Nā roto i te fa’aro’o i ti’a ai i te taea’e o Iareda ’ia hi’o atu i te Mesia—’Ua hōro’a mai te Fatu i te paruparu i te ta’ata nei ’ia ti’a ia rātou ’ia fāri’i i te ha’eha’a—’Ua fa’anu’u te taea’e o Iareda i te mou’a Zerina nā roto i te fa’aro’o—E mea tītauhia te fa’aro’o, te ti’aturi, ’e te here nō te fāri’i i te fa’aorara’a—’Ua ’ite mata Moroni ia Iesu.</div><div class="francais">Le prophète Éther exhorte le peuple à croire en Dieu — Moroni énumère les merveilles et les prodiges accomplis par la foi — C’est la foi qui permit au frère de Jared de voir le Christ — Le Seigneur donne aux hommes de la faiblesse afin qu’ils soient humbles — Le frère de Jared déplaça le mont Zérin par la foi — La foi, l’espérance et la charité sont essentielles au salut — Moroni vit Jésus face à face.</div></div>
    <p>
        <a href="chapter_14_10.html">Chapitre précédent</a> | 
        <a href="chapter_14_12.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
