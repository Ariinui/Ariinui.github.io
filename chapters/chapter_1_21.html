
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 21</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 21</h2>
    <div class="verse-container"><div class="tahitien">1 ’E teie fa’ahou : ’A fa’aro’o mai na, ’outou e te ’utuāfare o ’Īserā’ela, ’outou pā’āto’a ’o tei ’ōfene-’ē-hia e tei ti’avaruhia nō te mau ’ohipa parauti’a ’ore a te mau ’orometua o tō’u ra mau ta’ata ; ’oia ïa, ’outou pā’āto’a tei ’ōfene-’ē-hia, ’e tei ha’apurara-’ē-hia, ’outou tō tō’u nei mau ta’ata, ’e te ’utuāfare o ’Īserā’ela ē. ’A fa’aro’o mai na iā’u e tō te mau motu, ’e ’a ha’apa’o mai e te mau ta’ata i te ātea ’ē ra ; ’ua pi’i te Fatu iā’u mai roto mai ā i te ’ōpū ; ’e mai te ’ōpū mai ā o tō’u metua vahine ’ua fa’ahiti ’oia i tō’u nei i’oa.</div><div class="francais">1 Et encore : Écoutez, ô maison d’Israël, vous tous qui êtes coupés et chassés au dehors à cause de la méchanceté des pasteurs de mon peuple ; oui, vous tous qui êtes coupés, qui êtes dispersés au dehors, qui êtes de mon peuple, ô maison d’Israël. Iles, écoutez-moi ! Peuples lointains, soyez attentifs ! Le Seigneur m’a appelé dès ma naissance, il m’a nommé dès ma sortie des entrailles maternelles.</div></div><div class="verse-container"><div class="tahitien">2 ’E ’ua fa’ariro ’oia i tō’u nei vaha ’ei ’o’e ’oi ; ’ua huna ’oia iā’u i roto i te maru o tōna rima, ’e ’ua fa’ariro iā’u ’ei te’a ’ana’ana ; ’ua huna ’oia iā’u i roto i tāna vaira’a te’a.</div><div class="francais">2 Il rendu ma bouche semblable à un glaive tranchant, il m’a couvert de l’ombre de sa main ; il fait de moi une flèche aiguë, il m’a caché dans son carquois.</div></div><div class="verse-container"><div class="tahitien">3 ’E ’ua parau mai ra ’oia iā’u : ’O tō’u tāvini ’oe, e ’Īserā’ela, ’e ’ia ’oe na ho’i au nei e fa’ahanahanahia ai.</div><div class="francais">3 Et il m’a dit : Tu es mon serviteur, Israël, en qui je me glorifierai.</div></div><div class="verse-container"><div class="tahitien">4 ’Ua parau atu ra vau : Rohirohi faufa’a ’ore tō’u ; ’ua fa’ahope noa vau i tō’u pūai ’ei mea faufa’a ’ore ; nā te Fatu rā vau nei e ha’avā, ’e te utu’a o tā’u ’ohipa, tei tō’u Atua ïa.</div><div class="francais">4 Et moi j’ai dit : C’est en vain que j’ai travaillé, c’est pour le vide et le néant que j’ai consumé ma force ; mais mon droit est auprès du Seigneur, et ma récompense auprès de mon Dieu.</div></div><div class="verse-container"><div class="tahitien">5 ’E teienei, tē nā ’ō mai ra te Fatu—’o tei fa’atupu mai iā’u mai te ’ōpū mai ’ei tāvini nōna, nō te fa’aho’i mai ia Iakoba iāna ra—noa atu ē ’aita ā ’Īserā’ela i ha’aputuputuhia mai, e fa’ahanahanahia rā vau i te aro o te Fatu, ’e ’o tō’u Atua ra tō’u pūai.</div><div class="francais">5 Et maintenant, dit le Seigneur — lui qui m’a formé dès ma naissance pour que je sois son serviteur, pour ramener à lui Jacob — bien qu’Israël ne soit pas rassemblé, cependant je serai glorieux aux yeux du Seigneur, et mon Dieu sera ma force.</div></div><div class="verse-container"><div class="tahitien">6 ’E ’ua parau mai ra ’oia : E mea iti tenā ’ia riro mai ’oe ’ei tāvini nō’u nei, nō te fa’ati’a mai i te mau ’ōpū nō Iakoba, ’e nō te fa’aho’i mai i tō ’Īserā’ela i fa’ahereherehia na. E hōro’a ato’a atu vau ia ’oe ’ei ti’arama nō te mau ’Ētene, ’e ’ei fa’aorara’a ’oe nō’u ē tae noa atu i te mau hope’a o te fenua nei.</div><div class="francais">6 Il dit : C’est peu que tu sois mon serviteur pour relever les tribus de Jacob et pour ramener les restes d’Israël : Je t’établis pour être la lumière des nations, pour porter mon salut jusqu’aux extrémités de la terre.</div></div><div class="verse-container"><div class="tahitien">7 Tē nā ’ō mai ra te Fatu, te Tāra’ehara o ’Īserā’ela, Tei Mo’a iāna ra, i tei vahavahahia e te ta’ata ra, i tei au-’ore-hia e tō te mau nūna’a ; i te tāvini o te mau tāvana ra : E ’ite atu te hui ari’i ’e e ti’a atu rātou i ni’a, ’e te mau tamaiti ari’i ato’a e ha’amori atu ïa, nō te mea e mea ha’apa’o maita’i te Fatu.</div><div class="francais">7 Ainsi parle le Seigneur, le Rédempteur, le Saint d’Israël, à celui que l’on méprise, qui est en horreur au peuple, à l’esclave des puissants : Des rois le verront, et ils se lèveront, des princes aussi, et ils se prosterneront, à cause du Seigneur, qui est fidèle.</div></div><div class="verse-container"><div class="tahitien">8 Tē nā ’ō mai ra te Fatu : ’Ua fa’aro’o vau ia ’oe i te taime au ra, ’e te mau motu o te moana ē, ’e i te mahana nō te fa’aorara’a ’ua tauturu vau ia ’oe ; ’e e fa’aherehere au ia ’oe, ’e e hōro’a atu vau i tō’u tāvini ia ’oe ’ei fafaura’a i te ta’ata nei, ’ia pāpū tō ’outou fa’aeara’a i te fenua nei, ’e ’ia ha’apārahihia ’outou i te mau vāhi i tu’ua i te ano ra.</div><div class="francais">8 Ainsi parle le Seigneur : Au temps de la grâce je t’exaucerai, ô îles de la mer, et au jour du salut je te secourrai ; je te garderai et te donnerai mon serviteur pour traiter alliance avec le peuple, pour relever le pays, et pour distribuer les héritages désolés ;</div></div><div class="verse-container"><div class="tahitien">9 ’Ia parau atu ’oe i te feiā mau ’āuri : ’A haere i rāpae ; ’e tō roto i te pōiri ra : ’A fa’a’ite mai ia ’outou iho. E ’amu haere rātou nā te pae ’ē’a, ’e tā rātou ’āua ’amura’a tei ni’a ïa i te mau vāhi teitei.</div><div class="francais">9 pour dire aux captifs : Sortez ! et à ceux qui sont assis dans les ténèbres : Paraissez ! Ils paîtront sur les chemins, et ils trouveront des pâturages sur tous les coteaux.</div></div><div class="verse-container"><div class="tahitien">10 E ’ore rātou e po’ia, e ’ore ho’i e po’ihā ; e ’ore ho’i rātou e pohe i te ve’ave’a ’e te mahana ; nā tei aroha ia rātou e arata’i ia rātou, ē tae noa atu i te pape piha’a ra.</div><div class="francais">10 Ils n’auront pas faim et ils n’auront pas soif ; le mirage et le soleil ne les feront point souffrir ; car celui qui pitié d’eux sera leur guide, et il les conduira vers des sources d’eaux.</div></div><div class="verse-container"><div class="tahitien">11 E hāmani ho’i au i te ’ē’a nā ni’a i te mau mou’a ato’a nō’u ra ; e fa’ateiteihia te mau ’ē’a teitei i ni’a.</div><div class="francais">11 Je changerai toutes mes montagnes en chemins, et mes routes seront frayées.</div></div><div class="verse-container"><div class="tahitien">12 ’Ei reira, e te ’utuāfare o ’Īserā’ela ē, inaha, e haere mai ai teie mai te ātea roa mai ; ’e inaha, nō te ’apato’erau teie ’e nō te tō’o’a o te rā ra ; ’e teie nō te fenua ra nō Sinima.</div><div class="francais">12 Et alors, ô maison d’Israël, voici, ils viennent de loin, les uns du septentrion et de l’occident, les autres du pays de Sinim.</div></div><div class="verse-container"><div class="tahitien">13 ’A hīmene, e te mau ra’i ē ; ’a ’oa’oa, e te fenua ē ; e fa’ati’ahia te ’āvae ’o tei pārahi i te hiti’a o te rā ra ; e te mau mou’a ē, ’a hīmene pūai mai na ’outou ; e ’ore ho’i rātou e tā’irihia ē a muri noa atu ; ’ua ha’amāhanahana mai te Fatu i tōna ra mau ta’ata, ’e e aroha mai ’oia i tōna ra mau ta’ata i ro’ohia i te ’ati ra.</div><div class="francais">13 Cieux, réjouissez-vous ! Terre, sois dans l’allégresse ! Car les pieds de ceux qui sont à l’orient seront affermis. Montagnes, éclatez en cris de joie ! Car ils ne seront plus frappés ; car le Seigneur console son peuple, il pitié de ses malheureux.</div></div><div class="verse-container"><div class="tahitien">14 Inaha rā, i parau mai Ziona ē : ’Ua fa’aru’e mai te Fatu iā’u, ’e ’ua ha’amo’e tō’u Fatu iā’u—’āre’a rā e fa’a’ite mai ’oia ē, ’aita roa ’oia i nā reira.</div><div class="francais">14 Mais voici, Sion dit : Le Seigneur m’abandonne, le Seigneur m’oublie — mais il montrera que non.</div></div><div class="verse-container"><div class="tahitien">15 E ha’amo’e ānei ho’i te hō’ē metua vahine i tāna ’aiū ’aru’aru, ’e ’aita atu ra e ’ite i te aroha i te tamaiti nō tōna iho ra ’ōpū ? ’Oia ïa, e mo’e paha ïa iāna, e’ita rā ’oe e mo’e iā’u, e te ’utuāfare o ’Īserā’ela ē.</div><div class="francais">15 Car une femme oublie-t-elle l’enfant qu’elle allaite ? N’a-t-elle pas pitié du fruit de ses entrailles ? Quand elle l’oublierait, moi je ne t’oublierai point, ô maison d’Israël.</div></div><div class="verse-container"><div class="tahitien">16 Inaha, ’ua pāpa’i ha’amau vau ia ’oe i ni’a i tō’u nā ’apu rima ; ’e tē vai noa ra tō mau patu i mua iā’u nei.</div><div class="francais">16 Voici, je t’ai gravée sur mes mains ; tes murs sont toujours devant mes yeux.</div></div><div class="verse-container"><div class="tahitien">17 E rū noa mai tā ’oe ra mau tamari’i i te feiā i pau ai ’oe ra ; ’e tei ha’amou ia ’oe ra, e reva ’ē atu ïa nā roto ia ’oe ra.</div><div class="francais">17 Tes fils accourent contre tes destructeurs ; ceux qui t’avaient ravagée sortiront du milieu de toi.</div></div><div class="verse-container"><div class="tahitien">18 ’A nānā na i tō mata ’e ’a hi’o na ē ’ati noa a’e ; ’ua putuputu ’āmui ato’a mai teie ia rātou iho, ’e e haere mai rātou ia ’oe ra. ’E mai iā’u e ora nei, tē nā reira mai ra te Fatu, e fa’a’ahu ’oe ia ’oe ’e rātou ato’a ra, i te ’ahu ’una’una maita’i ra ; ’e e ha’amau haere i ni’a ia ’oe ra mai te vahine fa’aipoipo ra.</div><div class="francais">18 Porte tes yeux alentour, et regarde : tous ils s’assemblent, ils viendront vers toi. Et je suis vivant ! dit le Seigneur, tu les revêtiras tous comme une parure, tu t’en ceindras comme une fiancée.</div></div><div class="verse-container"><div class="tahitien">19 ’E tō ’oe ho’i mau vāhi pau tei fa’aru’ehia ra, ’e tō ’oe fenua i ha’amouhia ra, e apiapi roa ïa i te ta’ata i teienei ; ’e te feiā i fa’aapiapi ia ’oe ra, e hōpoi-’ē-hia ïa i te ātea ’ē.</div><div class="francais">19 Dans tes places ravagées et désertes, dans ton pays ruiné tes habitants seront désormais à l’étroit ; et ceux qui te dévoraient s’éloigneront.</div></div><div class="verse-container"><div class="tahitien">20 Te mau tamari’i e roa’a ia ’oe ra, ’a mo’e ’ē ai ia ’oe i tei muta’a ihora, e parau mai ā rātou i roto i tō ’oe ra pū tari’a : ’Ua riro teie nei vāhi ’ei vāhi piriha’o nō’u ; ’a hōro’a mai na i te hō’ē vāhi nō’u, ’ia ō vau ’ia pārahi.</div><div class="francais">20 Ils répéteront à tes oreilles, ces fils que tu auras après avoir perdu les premiers : L’espace est trop étroit pour moi, fais-moi de la place, pour que je puisse m’établir.</div></div><div class="verse-container"><div class="tahitien">21 E riro ho’i ’oe i te parau i roto i tō ’ā’au na ē : Nā vai tā’u mau tamari’i nei i fānau mai ? ’Ua ’ere ho’i au i tā’u mau tamari’i, ’e ’ua mo’emo’e noa a’era, e ta’ata fa’aru’ehia vau e te ti’avaruhia i terā vāhi ’e i terā vahi ? ’E nā vai teie i fa’a’amu ? Inaha, ’ua toe ihora vau ana’e ; ’e i hea ana’e ho’i rātou ?</div><div class="francais">21 Et tu diras en ton cœur : Qui me les engendrés ? Car j’étais sans enfants, j’étais stérile . J’étais exilée, répudiée : qui les élevés ? J’étais restée seule : ceux-ci, où étaient-ils ?</div></div><div class="verse-container"><div class="tahitien">22 Tē nā ’ō mai ra te Fatu te Atua : Inaha, e fa’ateitei atu vau i tō’u nei rima i te mau ’Ētene ra, ’e e fa’ati’a ho’i i tō’u reva i te mau ta’ata ; ’e e hōpoi mai rātou i tā ’oe mau tamari’i tamāroa i roto i tō rātou mau rima, ’e tā ’oe mau tamari’i tamāhine i ni’a iho i tō rātou ra mau tapono.</div><div class="francais">22 Ainsi parlé le Seigneur Dieu : Voici : je lèverai ma main vers les nations, je dresserai ma bannière vers les peuples ; et ils ramèneront tes fils entre leurs bras, ils porteront tes filles sur les épaules.</div></div><div class="verse-container"><div class="tahitien">23 E riro te mau ari’i tāne ’ei metua tāne fa’a’amu nō ’oe, ’e tā rātou mau ari’i vahine ’ei metua vahine fa’a’amu nō ’oe ; e tīpapa rātou i raro i mua ia ’oe, ma tō rātou mata i raro i te repo ra, ’e e mitimiti ho’i rātou i te repo i tō ’āvae ra ; ’e e ’ite ho’i ’oe ē, ’o te Fatu vau ; e ’ore ho’i rātou ’o tē tīai mai iā’u nei e ha’amā.</div><div class="francais">23 Des rois seront tes nourriciers, et leurs princesses tes nourrices ; ils se prosterneront devant toi la face contre terre, et ils lécheront la poussière de tes pieds, et tu sauras que je suis le Seigneur, et que ceux qui espèrent en moi ne seront point confus.</div></div><div class="verse-container"><div class="tahitien">24 E noa’a mai ānei ho’i te mā’a haru i haruhia nō ’ō mai i te ta’ata pūai ra, ’e te feiā parauti’a i haruhia ra, e noa’a mai ānei ’ia haru ?</div><div class="francais">24 Car le butin du puissant lui sera-t-il enlevé ? Et la capture faite sur le juste échappera-t-elle ?</div></div><div class="verse-container"><div class="tahitien">25 ’E tē nā ’ō mai ra te Fatu : E haru-fa’ahou-hia te feiā tītī i riro na i te ta’ata pūai, ’e te mā’a haru i noa’a i te ta’ata ri’ari’a ra, e noa’a fa’ahou mai ïa ; ’e e ’aro atu vau iāna ’o tē aro mai ia ’oe ra, ’e e fa’aora vau i tā ’oe ra mau tamari’i.</div><div class="francais">25 Oui, dit le Seigneur, la capture du puissant lui sera enlevée, et le butin du tyran lui échappera ; je combattrai tes ennemis, et je sauverai tes fils.</div></div><div class="verse-container"><div class="tahitien">26 ’E nā’u e fa’a’amu ia rātou ’o tei hāmani ’ino mai ia ’oe ra ’ia ’amu i tō rātou iho tino ; e ta’ero ho’i rātou i tō rātou iho toto mai te ta’ero uaina ’āpī ra ; ’e e ’ite ho’i te mau ta’ata ato’a ē, ’o vau, ’o te Fatu, tō ’oe Fa’aora ’e tō ’oe Tāra’ehara, Tei Pūai nō Iakoba nei.</div><div class="francais">26 Je ferai manger à tes oppresseurs leur propre chair ; ils s’enivreront de leur sang comme du moût ; et toute chair saura que je suis le Seigneur, ton Sauveur, ton Rédempteur, le Puissant de Jacob.</div></div>
    <div class="verse-container introduction"><div class="tahitien">E ha’apurarahia ’Īserā’ela nā roto i te ao ato’a nei—E utuutu ’e e fa’a’amu te mau ’Ētene i tō ’Īserā’ela i te ’evanelia i te mau mahana hope’a—E ha’aputuputuhia ’e e fa’aorahia ’Īserā’ela, ’e e ’ama te feiā parauti’a ’ore mai te ’aihere—e ha’amouhia te bāsileia o te diabolo, ’e e ru’uru’uhia Sātane. Fātata 588–570H.M.</div><div class="francais">Israël sera dispersé sur toute la surface de la terre — Les Gentils prendront soin d’Israël et le nourriront dans les derniers jours, grâce à l’Évangile — Israël sera rassemblé et sauvé, et les méchants brûleront comme du chaume — Le royaume du diable sera détruit et Satan sera lié. Vers 588–570 av. J.-C.</div></div>
    <nav>
        <a href="chapter_1_20.html">Chapitre précédent</a> | 
        <a href="chapter_1_22.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
