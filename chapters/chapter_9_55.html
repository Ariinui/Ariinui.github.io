
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 55</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 55</h2>
    <div class="verse-container"><div class="tahitien">1 I teienei, i muri a’era, i tō Moroni fāri’ira’a i teie ’episetole, ’ua riri roa ihora ’oia, nō te mea ’ua ’ite ’oia ē, ’ua ’ite pāpū Amorona i tāna iho mau ’ohipa ha’avare ; ’oia ia, ’ua ’ite ’oia ē, ’ua ’ite na Amorona ē, e ’ere i te mea ti’a ’ia fa’atupu ’oia i te ’arora’a i te mau ta’ata o Nephi.</div><div class="francais">1 Alors, il arriva que lorsqu’il eut reçu cette épître, Moroni fut encore plus en colère, parce qu’il savait qu’Ammoron avait la connaissance parfaite de sa duplicité ; oui, il savait qu’Ammoron savait que ce n’était pas une cause juste qui l’avait poussé à faire la guerre au peuple de Néphi.</div></div><div class="verse-container"><div class="tahitien">2 ’E ’ua parau atu ra ’oia : Inaha, e’ita roa vau e taui i te feiā mau-’āuri ia Amorona, maori rā ’ia fa’a’ore ’oia i tāna ra ’ōpuara’a, mai tā’u i fa’a’ite atu i roto i tā’u ’episetole ; ’e e’ita roa ho’i au e fa’ati’a ’ia roa’a rahi atu ā tōna mana, maori rā ’o tei roa’a iāna i teienei.</div><div class="francais">2 Et il dit : Voici, je n’échangerai les prisonniers avec Ammoron que s’il retire son dessein, comme je l’ai dit dans mon épître ; car je ne lui accorderai pas d’avoir plus de forces qu’il n’en a.</div></div><div class="verse-container"><div class="tahitien">3 Inaha, ’ua ’ite au i te vāhi tā te mau ’āti Lamana e tāpe’a ra i tō’u mau ta’ata ’o tā rātou i rave ’ei feiā mau-’āuri ; ’e nō te mea ’aita Amorona i fa’ati’a i tā’u anira’a i roto i tā’u ’episetole, inaha, e rave au mai te au i tā’u ra mau parau ; ’oia ïa, e tītau vau ’ia taparahi ia rātou ē tae roa atu ’ua tītau mai rātou i te hau.</div><div class="francais">3 Voici, je sais où les Lamanites gardent mon peuple qu’ils ont fait prisonnier ; et puisqu’Ammoron n’a pas voulu m’accorder ce que je demande dans mon épître, voici, je vais lui donner selon mes paroles ; oui, je vais répandre la mort parmi eux jusqu’à ce qu’ils sollicitent la paix.</div></div><div class="verse-container"><div class="tahitien">4 ’E i teienei, i muri a’era, ’ia oti a’era tā Moroni paraura’a atu i teie mau parau, ’ua fa’aue atu ra ’oia ’ia ’imihia i rotopū i tōna ra mau ta’ata, penei a’e ’o te ’itehia mai te hō’ē ta’ata e hua’ai nō Lamana i rotopū ia rātou ra.</div><div class="francais">4 Et alors, il arriva que lorsqu’il eut dit ces paroles, Moroni fit faire des recherches parmi ses hommes, dans l’espoir de trouver un homme parmi eux qui fût descendant de Laman.</div></div><div class="verse-container"><div class="tahitien">5 ’E i muri a’era, ’ua ’itehia a’era te hō’ē ta’ata, ’o Lamana tōna i’oa ; ’e ’o ’oia te hō’ē o te mau tāvini o te ari’i i taparahihia e ’Amalikia.</div><div class="francais">5 Et il arriva qu’ils en trouvèrent un, dont le nom était Laman ; et c’était un des serviteurs du roi assassiné par Amalickiah.</div></div><div class="verse-container"><div class="tahitien">6 I teienei ’ua fa’aue atu ra Moroni ia Lamana ’e te tahi pae iti o tōna ra mau ta’ata ’ia haere atu i te mau tīa’i ’o tē ha’apa’o ra i te mau ’āti Nephi.</div><div class="francais">6 Alors, Moroni envoya Laman et un petit nombre de ses hommes auprès des gardes qui avaient la charge des Néphites.</div></div><div class="verse-container"><div class="tahitien">7 I teienei ’ua tāpe’ahia te mau ’āti Nephi i roto i te ’oire ra nō Gida ; nō reira ’ua mā’iti Moroni ia Lamana ’e te tahi pae iti o tōna ra mau ta’ata ’ia haere rātou nā muri iho iāna.</div><div class="francais">7 Or, les Néphites étaient gardés dans la ville de Gid ; c’est pourquoi, Moroni désigna Laman et le fit accompagner d’un petit nombre d’hommes.</div></div><div class="verse-container"><div class="tahitien">8 ’E ’ia pō ihora, ’ua haere atu ra Lamana i te mau tīa’i e ha’apa’o ra i te mau ’āti Nephi, ’e inaha, ’ua ’ite mai ra rātou iāna i te haerera’a atu, ’e ’ua tuō mai ra rātou iāna ; ’e ’ua parau atu ra ’oia ia rātou : ’Eiaha e mata’u ; inaha, e ’āti Lamana vau. Inaha, ’ua ora mai nei mātou mai roto mai i te mau ’āti Nephi, ’e tē ta’oto ra rātou ; e inaha ; ’ua rave mātou i tā rātou uaina ’e ’ua hōpoi mai mātou i te reira nā muri ia mātou.</div><div class="francais">8 Et lorsque le soir fut venu, Laman alla auprès des gardes qui avaient la charge des Néphites, et voici, ils le virent venir et le hélèrent ; mais il leur dit : Ne craignez pas ; voici, je suis Lamanite. Voici, nous avons échappé aux Néphites, et ils dorment ; et voici, nous avons pris de leur vin et l’avons emporté.</div></div><div class="verse-container"><div class="tahitien">9 I teienei ’ia fa’aro’o a’era te mau ’āti Lamana i teie mau parau, ’ua fāri’i mai ra rātou iāna ma te ’oa’oa ; ’e ’ua parau mai ra rātou iāna : ’A hōro’a mai na i tā ’outou uaina, ’ia inu mātou ; ’ua māuruuru mātou i te mea ’ua hōpoi mai ’outou i te uaina ’e ’ua rohirohi ho’i mātou.</div><div class="francais">9 Alors, quand les Lamanites entendirent ces paroles, ils le reçurent avec joie ; et ils lui dirent : Donne-nous de ton vin, afin que nous buvions ; nous sommes contents que tu aies ainsi emporté du vin, car nous sommes las.</div></div><div class="verse-container"><div class="tahitien">10 ’Āre’a rā ’ua parau atu ra Lamana ia rātou : E vaiiho noa tātou i tā tātou uaina ē tae roa atu ’ua haere atu tātou e ’aro i te mau ’āti Nephi. ’Ua fa’arahi atu rā teie parau i tō rātou hina’aro ’ia inu i te uaina.</div><div class="francais">10 Mais Laman leur dit : Gardons notre vin jusqu’à ce que nous allions livrer bataille aux Néphites. Mais cette parole leur donna encore plus envie de boire du vin ;</div></div><div class="verse-container"><div class="tahitien">11 ’E ’ua parau mai ra rātou : ’Ua rohirohi tātou, nō reira ’ia inu tātou i te uaina, e’ita e maoro e roa’a fa’ahou ia tātou te uaina nō tā tātou tufa’a, ’e nā te reira e ha’apūai ia tātou ’ia ’aro atu i te mau ’āti Nephi.</div><div class="francais">11 car, disaient-ils, nous sommes las ; c’est pourquoi prenons le vin, et bientôt nous recevrons le vin de nos rations qui nous fortifiera pour aller contre les Néphites.</div></div><div class="verse-container"><div class="tahitien">12 ’E ’ua parau atu ra Lamana ia rātou : ’A rave mai te au i tō ’outou mau hina’aro.</div><div class="francais">12 Et Laman leur dit : Vous pouvez faire selon votre désir.</div></div><div class="verse-container"><div class="tahitien">13 ’E i muri a’era, ’ua inu noa ihora rātou i te uaina ; ’e e mea au roa ho’i i tō rātou inura’a, nō reira ’ua inu rahi noa rātou ; ’e e mea pūai te reira, ’e ’ua fa’arahi-roa-hia ho’i tōna pūai.</div><div class="francais">13 Et il arriva qu’ils prirent abondamment du vin ; et il était agréable à leur goût, c’est pourquoi, ils en prirent plus abondamment ; et il était fort, ayant été préparé dans sa force.</div></div><div class="verse-container"><div class="tahitien">14 ’E i muri a’era, ’ua inu rātou ’e ’ua ’ārearea, ’e ’aita i maoro ’ua ta’ero roa ihora rātou pā’āto’a.</div><div class="francais">14 Et il arriva qu’ils burent et furent joyeux, et bientôt ils étaient tous ivres.</div></div><div class="verse-container"><div class="tahitien">15 ’E i teienei, ’ia ’ite a’era Lamana ’e tōna mau ta’ata ē ’ua ta’ero rātou pā’āto’a, ’e ’ua ro’ohia ho’i i te ta’oto rahi, ’ua ho’i mai ra rātou ia Moroni ra ’e ’ua fa’a’ite mai ra iāna i te mau mea ato’a i tupu.</div><div class="francais">15 Et alors, quand ils virent qu’ils étaient tous ivres et dans un profond sommeil, Laman et ses hommes retournèrent auprès de Moroni et lui dirent tout ce qui était arrivé.</div></div><div class="verse-container"><div class="tahitien">16 ’E i teienei, ’ua au te reira i tā Moroni ’ōpuara’a. ’E ’ua fa’aineine Moroni i tōna mau ta’ata i te mau mauha’a tama’i ; ’e ’ua haere atu ra ’oia i te ’oire ra nō Gida, ’a ro’ohia ai te mau ’āti Lamana i te ta’oto rahi ’e te ta’ero ho’i, ’e ’ua hōro’a atu i te mau mauha’a tama’i i te feiā mau-’āuri, ’e nō reira ho’i ’ua fāri’i rātou pā’āto’a i te mau mauha’a tama’i.</div><div class="francais">16 Or, cela était conforme au dessein de Moroni. Et Moroni avait préparé ses hommes avec des armes de guerre ; et il alla à la ville de Gid pendant que les Lamanites étaient dans un profond sommeil et ivres, et lança à l’intérieur des armes de guerre aux prisonniers, de sorte qu’ils étaient tous armés ;</div></div><div class="verse-container"><div class="tahitien">17 ’Oia ïa, ’e tae noa atu i tā rātou mau vahine ’e te mau tamari’i pā’āto’a ’o tei ti’a ’ia fa’a’ohipa i te mauha’a tama’i, i te taime ’a hōro’a atu ai Moroni i te mauha’a tama’i i te feiā mau-’āuri pā’āto’a ; ’e ’ua ravehia taua mau mea ato’a ra ma te māniania ’ore.</div><div class="francais">17 oui, jusqu’à leurs femmes et tous ceux de leurs enfants qui étaient capables d’utiliser une arme de guerre, Moroni ayant armé tous ces prisonniers ; et toutes ces choses se firent dans un profond silence.</div></div><div class="verse-container"><div class="tahitien">18 ’Āre’a rā ’āhiri rātou i fa’aara i te mau ’āti Lamana, inaha ’ua ta’ero rātou ’e ’ua ti’a i te mau ’āti Nephi ’ia taparahi ia rātou.</div><div class="francais">18 Mais s’ils avaient éveillé les Lamanites, voici ceux-ci étaient ivres, et les Néphites auraient pu les tuer.</div></div><div class="verse-container"><div class="tahitien">19 Inaha rā, e ’ere te reira i tō Moroni hina’aro ; ’aita ho’i ’oia i ’oa’oa i te taparahi i te ta’ata ’e ’aore rā i te ha’amani’i toto, ’ua ’oa’oa rā ’oia i te fa’aora i tōna mau ta’ata i te pohe ; ’e nō teie tumu ’aita ’oia i fa’atae mai i te parauti’a ’ore i ni’a iāna, ’aita ato’a ho’i ’oia i haere atu e taparahi i te mau ’āti Lamana i roto i tō rātou ta’ero.</div><div class="francais">19 Mais voici, ce n’était pas le désir de Moroni ; il ne mettait pas ses délices dans le meurtre ou l’effusion de sang, mais il mettait ses délices à sauver son peuple de la destruction ; et afin de ne pas se couvrir d’injustice, il ne voulait pas tomber sur les Lamanites et les faire périr dans leur ivresse.</div></div><div class="verse-container"><div class="tahitien">20 ’Āre’a rā ’ua manuia tōna mau hina’aro ; ’ua hōro’a ’oia i te mau mauha’a tama’i i te feiā mau-’āuri o te mau ’āti Nephi ’o tei tāpe’ahia i roto i te ’āua o te ’oire, ’e ’ua hōro’a atu ’oia i te mana ia rātou ’ia haru i taua mau tufa’a i roto i te mau ’āua.</div><div class="francais">20 Mais il avait obtenu ce qu’il désirait ; car il avait armé ces prisonniers néphites qui étaient dans les murs de la ville, et leur avait donné le pouvoir d’acquérir la possession des parties de la ville qui étaient à l’intérieur des murs.</div></div><div class="verse-container"><div class="tahitien">21 ’E i reira ’ua fa’aue atu ra ’oia i tōna mau ta’ata ’ia fa’aātea ’ē ri’i atu ia rātou, ’e ’ia ha’a’ati i te mau nu’u fa’ehau o te mau ’āti Lamana.</div><div class="francais">21 Et alors, il commanda aux hommes qui étaient avec lui de reculer d’un pas et d’encercler les armées des Lamanites.</div></div><div class="verse-container"><div class="tahitien">22 I teienei, inaha, ’ua ravehia teie i te taime pō, ’e ’ia ara a’era te mau ’āti Lamana i te po’ipo’i, ’ua ’ite a’era rātou ē, ’ua ha’a’atihia rātou e te mau ’āti Nephi i rāpae mai, ’e ’ua fāri’i tā rātou feiā mau-’āuri i roto mai i te mauha’a tama’i.</div><div class="francais">22 Or, voici, cela se fit durant la nuit, de sorte que lorsque les Lamanites s’éveillèrent le matin, ils virent qu’ils étaient encerclés par les Néphites à l’extérieur et que leurs prisonniers étaient armés à l’intérieur.</div></div><div class="verse-container"><div class="tahitien">23 ’E nō reira ’ua ’ite ihora rātou ē, e mana tō te mau ’āti Nephi i ni’a ia rātou ; ’e i roto i taua mau ’ati ra, ’ua ’ite ihora rātou ē, e mea faufa’a ’ore ’ia tama’i atu i te mau ’āti Nephi ; nō reira ’ua tītau atu tō rātou mau ra’atira rahi ’ia hōpoihia mai tā rātou mau mauha’a tama’i, ’e ’ua hōpoi mai rātou i te reira ’e ’ua huri mai ra i te pae ’āvae o te mau ’āti Nephi, ma te ani mai ’ia aroha atu ia rātou.</div><div class="francais">23 Et ainsi, ils virent que les Néphites avaient pouvoir sur eux ; et dans ces circonstances, ils estimèrent qu’il n’était pas opportun de combattre les Néphites ; c’est pourquoi leurs capitaines en chef réclamèrent leurs armes de guerre, et les amenèrent et les jetèrent aux pieds des Néphites, demandant miséricorde.</div></div><div class="verse-container"><div class="tahitien">24 I teienei, inaha, ’o teie te hina’aro o Moroni. ’Ua rave ihora ’oia ia rātou ’ei feiā mau-’āuri tau tama’i, ’e ’ua rave ato’a ho’i i taua ’oire ra, ’e ’ua fa’ati’amā ihora i te feiā mau-’āuri ’āti Nephi pā’āto’a ; ’e ’ua ’āmui mai ra rātou i roto i te nu’u fa’ehau o Moroni, ’e ’ua riro rātou ’ei pūai rahi nō tōna ra nu’u fa’ehau.</div><div class="francais">24 Or, voici, c’était là le désir de Moroni. Il les fit prisonniers de guerre, et prit possession de la ville, et fit libérer tous les prisonniers qui étaient Néphites ; et ils se joignirent à l’armée de Moroni et furent une grande force pour son armée.</div></div><div class="verse-container"><div class="tahitien">25 ’E i muri a’era, ’ua fa’aue atu ra ’oia i te mau ’āti Lamana ’o tāna i rave mai ’ei feiā mau-’āuri, ’ia ha’amata rātou i te rave i te ’ohipa nō te fa’a’eta’eta i te mau pā pa’ari ē ’ati noa a’e te ’oire ra nō Gida.</div><div class="francais">25 Et il arriva qu’il commanda que les Lamanites qui avaient été faits prisonniers commencent à travailler à renforcer les fortifications alentour de la ville de Gid.</div></div><div class="verse-container"><div class="tahitien">26 ’E i muri a’era, ’ia fa’aoti a’era ’oia i te ha’apa’ari i te ’oire ra nō Gida, mai te au i tōna ra mau hina’aro, ’ua fa’aue atu ra ’oia ’ia arata’ihia tāna feiā mau-’āuri i te ’oire ra nō ’Auhune ; ’e ’ua pāruru ato’a ’oia i taua ’oire ra i te hō’ē nu’u fa’ehau pūai roa.</div><div class="francais">26 Et il arriva que lorsqu’il eut fortifié la ville de Gid selon son désir, il commanda que ses prisonniers fussent emmenés à la ville d’Abondance ; et il garda aussi cette ville par des forces extrêmement considérables.</div></div><div class="verse-container"><div class="tahitien">27 ’E i muri a’era, ’ua nā reira rātou, noa atu ā te mau ’ohipa ha’avarevare a te mau ’āti Lamana, ’ua tāpe’a ’e ’ua pāruru rātou i te feiā mau-’āuri ato’a ’o tā rātou i rave mai, ’e ’ua tāpe’a noa ato’a rātou i te mau fenua ato’a ’e te mau mea ato’a ho’i i roa’a ia rātou ra.</div><div class="francais">27 Et il arriva que, malgré toutes les intrigues des Lamanites, ils gardèrent et protégèrent tous les prisonniers qu’ils avaient faits et conservèrent aussi tout le terrain et l’avantage qu’ils avaient repris.</div></div><div class="verse-container"><div class="tahitien">28 ’E i muri a’era, ’ua ha’amata fa’ahou ihora te mau ’āti Nephi i te upo’oti’a, ’e i te fāri’i fa’ahou i tō rātou ti’amāra’a ’e te mau mea e maita’i ai rātou.</div><div class="francais">28 Et il arriva que les Néphites recommencèrent à être victorieux et à récupérer leurs droits et leurs garanties.</div></div><div class="verse-container"><div class="tahitien">29 E rave rahi taime ’ua tāmata te mau ’āti Lamana ’ia ha’a’ati ia rātou i te pō, ’āre’a rā i roto i teie mau tāmatara’a, e rave rahi fa’ahou ā tō rātou i riro mai ’ei feiā mau-’āuri.</div><div class="francais">29 De nombreuses fois, les Lamanites tentèrent de les encercler la nuit, mais, dans ces tentatives, ils perdirent beaucoup de prisonniers.</div></div><div class="verse-container"><div class="tahitien">30 ’E e rave rahi taime ’ua tāmata rātou ’ia fa’ainu i te mau ’āti Nephi i tā rātou uaina, ’ia ti’a ia rātou ’ia ha’apohe ia rātou i te mea ta’ero ’e ’aore rā ’ia fa’ata’erohia i te ’ava.</div><div class="francais">30 Et de nombreuses fois, ils tentèrent de donner de leur vin aux Néphites, afin de les détruire par le poison ou par l’ivresse.</div></div><div class="verse-container"><div class="tahitien">31 Inaha rā, ’aita roa te mau ’āti Nephi i tō’aru’aru i te ha’amana’o i te Fatu tō rātou Atua i roto i tō rātou taime ati. ’Aita roa rātou i topa i roto i tā rātou mau mārei ; ’oia ïa, ’aita rātou e inu i tā rātou uaina, maori rā ’ua hōro’a rātou i te tahi nā mua i te feiā mau-’āuri ’āti Lamana.</div><div class="francais">31 Mais voici, les Néphites n’étaient pas lents à se souvenir du Seigneur, leur Dieu, dans ce temps, qui était leur temps d’affliction. Ils ne se laissaient pas prendre à leurs pièges ; oui, ils ne prenaient pas de leur vin sans en avoir tout d’abord donné à certains des prisonniers lamanites.</div></div><div class="verse-container"><div class="tahitien">32 ’E ’ua nā reira rātou i te hi’o māite ’ia ’ore te hō’ē mea ta’ero ’ia fa’ainuhia ia rātou ; ’i te mea ho’i, mai te mea e fa’ata’ero tā rātou uaina i te hō’ē ta’ata ’āti Lamana, e fa’ata’ero ato’a ïa te reira i te hō’ē ta’ata ’āti Nephi ; ’e ’ua nā reira rātou i te hi’opo’a i tā rātou mau huru ’ava ato’a.</div><div class="francais">32 Et ils prenaient ainsi leurs précautions pour qu’aucun poison ne fût administré parmi eux ; car si leur vin empoisonnait un Lamanite, il empoisonnerait aussi un Néphite ; et c’est ainsi qu’ils essayaient toutes leurs boissons fortes.</div></div><div class="verse-container"><div class="tahitien">33 ’E i teienei, i muri a’era, e mea ti’a roa ia Moroni ’ia fa’aineine nō te haru i te ’oire ra nō Morianetona ; inaha ho’i, nā roto i tā rātou iho mau ’ohipa, ’ua ha’apa’ari te mau ’āti Lamana i te ’oire ra nō Morianetona ē tae noa atu ’ua riro te reira ’ei ha’apūra’a pa’ari roa.</div><div class="francais">33 Et alors, il arriva que Moroni se trouva dans la nécessité de faire des préparatifs pour attaquer la ville de Morianton ; car voici, les Lamanites avaient, par leurs travaux, fortifié la ville de Morianton au point qu’elle était devenue une place extrêmement forte.</div></div><div class="verse-container"><div class="tahitien">34 ’E ’ua tāmau noa rātou i te ’āfa’i mai i te feiā tama’i ’āpī i roto i taua ’oire ra, ’e i te mau mā’a ’āpī ato’a ho’i.</div><div class="francais">34 Et ils amenaient continuellement de nouvelles forces dans cette ville, et aussi de nouvelles réserves de provisions.</div></div><div class="verse-container"><div class="tahitien">35 ’E ’o te hope’a te reira nō te piti ’ahuru ’e ma iva o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">35 Et ainsi finit la vingt-neuvième année du règne des juges sur le peuple de Néphi.</div></div>
    <div class="verse-container introduction"><div class="tahitien">’Ua fa’atae atu Helamana i te hō’ē ’episetole ia Moroni, ma te fa’a’ite atu iāna i te huru nō te ’arora’a i te mau ’āti Lamana—’Ua upo’oti’a rahi Anitipusa ’e Helamana i ni’a a’e i te mau ’āti Lamana—’Ua ’aro atu te mau tamari’i tamāroa e piti tauatini a Helamana ma te mana semeio, ’e ’aita roa te hō’ē ’o rātou i pohe.’Īrava 1, fātata 62H.M.;’īrava 2–19, fātata 66H.M.; ’e’īrava 20–57, fātata 65–64H.M.</div><div class="francais">Hélaman envoie à Moroni une épître relatant l’état de la guerre contre les Lamanites — Antipus et Hélaman remportent une grande victoire sur les Lamanites — Les deux mille jeunes fils d’Hélaman se battent avec une puissance miraculeuse et aucun d’eux n’est tué. Verset, environ 62 av. J.-C. ; versets 2–19, environ 66 av. J.-C. ; et versets 20–57, environ 65–64 av. J.-C.</div></div>
    <p>
        <a href="chapter_9_54.html">Chapitre précédent</a> | 
        <a href="chapter_9_56.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
