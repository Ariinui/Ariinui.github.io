
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mosiah Chapitre 4</title>
    <link rel="stylesheet" href="../styles.css">
</head>
<body>
    <header class="navbar">
        <div class="container">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <div class="container">
            <h1>Mosiah</h1>
            <h2>Mosiah Chapitre 4</h2>
            <div class="verse-container"><div class="tahitien">1 ’E i teienei, i muri a’era, ’ia fa’aoti a’era te ari’i Beniamina i te parau atu i te mau parau i hōro’ahia mai iāna e te melahi a te Fatu, ’ua nānā a’era tōna mata i ni’a i te mau ta’ata ē ’ati noa a’e, ’e inaha ’ua ma’iri a’ena rātou ato’a i raro i te repo, i te mea ’ua tae mai te mata’u i te Fatu i ni’a ia rātou.</div><div class="francais">1 Et alors, il arriva que lorsque le roi Benjamin eut fini de dire les paroles qui lui avaient été remises par l’ange du Seigneur, il jeta les regards autour de lui sur la multitude, et voici, elle était tombée par terre, car la crainte du Seigneur était venue sur elle.</div></div><div class="verse-container"><div class="tahitien">2 ’E ’ua hi’o rātou ia rātou iho i roto i tō rātou huru tāhuti noa, e mea ’ino a’e ïa i te repo puehu o te fenua. ’E ’ua pi’i pūai mai ra rātou ato’a ma te reo hō’ē, i te nā-’ō-ra’a ē : ’A aroha mai ia mātou nei, ’e ’a tu’u mai i te toto tāra’ehara o te Mesia ’ia fa’a’orehia tā mātou nei mau hara, ’e ’ia mā tō mātou ’ā’au ; tē ti’aturi nei ho’i mātou ia Iesu Mesia, te Tamaiti a te Atua, tei hāmani i te ra’i ’e te fenua, ’e te mau mea ato’a ra ; ’o tē pou mai i raro nei i rotopū i te mau tamari’i a te ta’ata nei.</div><div class="francais">2 Et elle s’était vue dans son état charnel, encore moins que la poussière de la terre. Et elle s’écria d’une seule voix, disant : Oh ! sois miséricordieux, et applique le sang expiatoire du Christ, afin que nous recevions le pardon de nos péchés, et que notre cœur soit purifié ; car nous croyons en Jésus-Christ, le Fils de Dieu, qui créé le ciel et la terre, et toutes choses, qui descendra parmi les enfants des hommes.</div></div><div class="verse-container"><div class="tahitien">3 ’E i muri a’era, ’ia oti a’era teie mau parau i te parauhia e rātou, ’ua tae mai ra te Vārua o te Fatu i ni’a ia rātou, ’e ’ua ’ī ihora rātou i te ’oa’oa, nō te fāri’ira’a i te ha’amatarara’a nō tā rātou ra mau hara, ’e te hau i roto i tō rātou ’ā’au, nō tō rātou fa’aro’o rahi ia Iesu Mesia ’o tē tae mai, mai te au i te mau parau i parauhia mai e te ari’i Beniamina ia rātou ra.</div><div class="francais">3 Et il arriva que lorsqu’elle eut dit ces paroles, l’Esprit du Seigneur vint sur elle, et elle fut remplie de joie, ayant reçu le pardon de ses péchés, et ayant la conscience en paix, à cause de la foi extrême qu’elle avait en Jésus-Christ qui allait venir, selon les paroles que le roi Benjamin lui avait dites.</div></div><div class="verse-container"><div class="tahitien">4 ’E ’ua hāmama fa’ahou atu ra te ari’i Beniamina i tōna vaha ’e ’ua ha’amata ihora i te parau atu ia rātou, i te nā-’ō-ra’a atu ē : E hōmā, e tō’u mau taea’e, e tō’u mau fēti’i, e tō’u nei mau ta’ata, ’a fa’aro’o fa’ahou mai ’outou iā’u, ’ia fa’aro’o ’e ’ia ’ite ho’i ’outou i te toe’a o tā’u nei mau parau, tā’u e parau atu ia ’outou na.</div><div class="francais">4 Et le roi Benjamin ouvrit encore la bouche et commença à lui parler, disant : Mes amis et mes frères, ma parenté et mon peuple, je voudrais encore demander votre attention, afin que vous entendiez et compreniez le reste des paroles que je vais vous dire.</div></div><div class="verse-container"><div class="tahitien">5 Inaha ho’i, mai te mea ē ’ua fa’aaraara te maita’i o te Atua ia ’outou i teie taime ’ia ’ite i tō ’outou faufa’a ’ore, ’e tō ’outou huru faufa’a ’ore ’e te hi’ara’a—</div><div class="francais">5 Car voici, si, en ce moment, la connaissance de la bonté de Dieu vous fait prendre conscience de votre néant, et de votre état vil et déchu —</div></div><div class="verse-container"><div class="tahitien">6 Tē parau atu nei au ia ’outou na, mai te mea ē ’ua fāri’i ’outou i te ’ite i tō te Atua maita’i, ’e tōna mana fāito ’ore, ’e tōna pa’ari, e tōna fa’a’oroma’i, e tōna huru marū i te mau tamari’i a te ta’ata nei ; ’e ’oia ato’a, te ’ite i te tāra’ehara i fa’aineinehia mai te ha’amatara’a mai ā o te ao nei, ’e nā roto i te reira e tae mai ai te fa’aorara’a i te ta’ata ’o tē ti’aturi māite i te Fatu ’e ’o tē fa’aitoito noa i te ha’apa’ora’a i te mau fa’auera’a, ’e i te tāpe’a māite ho’i i te fa’aro’o ē tae noa atu i te hope’a nō tōna orara’a nei, ’oia ho’i te ora o te tino tāhuti—</div><div class="francais">6 Je vous le dis, si vous êtes parvenus à la connaissance de la bonté de Dieu, et de sa puissance incomparable, et de sa sagesse, et de sa patience, et de sa longanimité envers les enfants des hommes ; et aussi de l’expiation qui été préparée dès la fondation du monde, afin que le salut parvienne ainsi à celui qui place sa confiance dans le Seigneur, et est diligent à garder ses commandements, et persévère dans la foi jusqu’à la fin de sa vie, je veux dire la vie du corps mortel —</div></div><div class="verse-container"><div class="tahitien">7 Tē parau nei au ē, ’o ’oia ïa te ta’ata ’o tē fāri’i i te fa’aorara’a, nā roto i te tāra’ehara i fa’aineinehia mai te ha’amatara’a mai ā o te ao nei nō te ta’ata ato’a nei, ’o tē vai ra mai te hi’ara’a o Adamu mai ā, ’e ’o tē vai nei, ’e te vai ā ē tae noa atu i te hope’a o te ao nei.</div><div class="francais">7 Je dis que c’est cet homme-là qui reçoit le salut, par l’intermédiaire de l’expiation qui été préparée, dès la fondation du monde, pour toute l’humanité qui jamais été depuis la chute d’Adam, ou qui est, ou qui sera jamais, jusqu’à la fin du monde.</div></div><div class="verse-container"><div class="tahitien">8 ’E ’o te rāve’a ïa teie e tae mai ai te fa’aorara’a. ’E ’aita atu e fa’aorara’a maori rā teie tei parauhia a’enei ; ’e ’aita atu ho’i e rāve’a e ora ai te ta’ata, maori rā te mau rāve’a tā’u i parau atu ia ’outou.</div><div class="francais">8 Et c’est là le moyen par lequel le salut vient. Et il n’est pas d’autre salut que celui dont j’ai parlé ; et il n’y pas non plus de conditions par lesquelles l’homme puisse être sauvé, si ce n’est les conditions que je vous ai dites.</div></div><div class="verse-container"><div class="tahitien">9 ’A ti’aturi i te Atua ; ’a ti’aturi ē tē vai ra ’oia, ’e nāna ho’i i hāmani i te mau mea ato’a, tō te ra’i ’e tō te fenua nei ; ’a ti’aturi ē tei iāna te pa’ari ē hope noa a’e, ’e te mau mana ato’a, tō te ra’i ’e tō te fenua nei ; ’a ti’aturi ē ’aita e ti’a i te ta’ata ’ia māramarama i te mau mea mai tā te Fatu i māramarama.</div><div class="francais">9 Croyez en Dieu ; croyez qu’il est, et qu’il tout créé, tant dans le ciel que sur la terre ; croyez qu’il toute la sagesse et tout le pouvoir, tant dans le ciel que sur la terre ; croyez que l’homme ne comprend pas tout ce que le Seigneur peut comprendre.</div></div><div class="verse-container"><div class="tahitien">10 ’E teie fa’ahou ā, ’a ti’aturi e mea ti’a ia ’outou ’ia tātarahapa i tā ’outou mau hara ’e ’ia fa’aru’e roa i te reira, ’e ’ia fa’aha’eha’a ia ’outou iho i mua i te Atua ; ’e ’ia ani ma te ’ā’au tae ’ia fa’a’ore mai ’oia i tā ’outou mau hara ; ’e i teienei, mai te mea e ti’aturi ’outou i teie mau mea, ’a ara ’ia ha’apa’o ’outou i te reira.</div><div class="francais">10 Et encore, croyez que vous devez vous repentir de vos péchés, et les délaisser, et vous humilier devant Dieu ; et demandez avec sincérité de cœur qu’il vous pardonne ; et alors, si vous croyez toutes ces choses, veillez à les faire .</div></div><div class="verse-container"><div class="tahitien">11 ’E tē parau fa’ahou atu nei au ia ’outou na, mai tā’u i parau a’enei i te mātāmua ra, ’e ’a ’ite ai ’outou i te hanahana o te Atua, ’e ’aore rā ’āhiri ’ua ’ite ’outou i tōna maita’i ’e ’ua fāri’i i tōna ra aroha, ’e ’ua fāri’i ho’i i te ha’amatarara’a nō tā ’outou ra mau hara, ’o tei fa’atupu i te pōpou rahi i roto i tō ’outou ’ā’au, nō reira ’ua hina’aro vau ’ia ha’amana’o māite ’outou, ’e ’ia tāmau noa i te ha’amana’o i te mana rahi o te Atua, ’e tō ’outou faufa’a ’ore, ’e tōna maita’i ’e te fa’a’oroma’ira’a ia ’outou, ’e te ta’ata ti’amā ’ore, ’e ’ia fa’aha’eha’a ’outou ia ’outou iho i raro, i te ha’eha’a roa ra, ma te pi’i atu i te i’oa o te Fatu i te mau mahana ato’a, ’e ma te ti’a māite i roto i te fa’aro’o ’o tē tae mai, ’o tei parauhia mai ho’i e te vaha o te melahi ra.</div><div class="francais">11 Et je vous dis encore, comme je l’ai déjà dit, que de même que vous êtes parvenus à la connaissance de la gloire de Dieu, ou si vous avez connu sa bonté et goûté à son amour, et avez reçu le pardon de vos péchés, ce qui cause une joie aussi extrême dans votre âme, de même je voudrais que vous vous souveniez, et gardiez toujours le souvenir de la grandeur de Dieu, et de votre propre néant, et de sa bonté et de sa longanimité envers vous, créatures indignes, et vous humiliiez dans les profondeurs de l’humilité, invoquant quotidiennement le nom du Seigneur, et demeurant avec constance dans la foi de ce qui est à venir, qui été dit par la bouche de l’ange.</div></div><div class="verse-container"><div class="tahitien">12 ’E inaha, tē parau atu nei au ia ’outou na, mai te mea e rave ’outou i te reira, e ’oa’oa noa ïa ’outou, ’e e fa’a’īhia ho’i ’outou i te aroha o te Atua, ’e e fāri’i tāmau noa ’outou i te ha’amatarara’a nō tā ’outou ra mau hara ; ’e e tupu rahi tō ’outou ’ite i te hanahana nōna ’o tei hāmani ia ’outou, ’oia ho’i, i te ’ite i te mea ti’a e te parau mau.</div><div class="francais">12 Et voici, je vous dis que si vous faites cela, vous vous réjouirez toujours, et serez remplis de l’amour de Dieu, et conserverez toujours le pardon de vos péchés ; et vous progresserez dans la connaissance de la gloire de celui qui vous créés, ou dans la connaissance de ce qui est juste et vrai.</div></div><div class="verse-container"><div class="tahitien">13 E e’ita te mana’o e tupu i roto ia ’outou nō te hāmani ’ino i te tahi, e hina’aro rā ’outou ’ia ora noa ma te hau, ’e ’ia tu’u atu i te ta’ata ato’a i tei au i tāna ra utu’a.</div><div class="francais">13 Et vous ne serez pas enclins à vous nuire les uns aux autres, mais à vivre en paix et à rendre à chaque homme selon son dû.</div></div><div class="verse-container"><div class="tahitien">14 ’E ’eiaha roa ’outou e vaiiho noa i tā ’outou mau tamari’i ’ia po’ia rātou, ’e ’ia vai taha’a noa ; ’e ’eiaha roa ho’i ’outou e fa’ati’a ia rātou ’ia ’ōfati i te mau ture a te Atua, ’e ’ia taputō ’e ’ia tātama’i ho’i te tahi i te tahi, ’e ’ia tāvini i te diabolo, te fatu o te hara, ’oia ho’i te vārua ’ino ’o tā tō tātou mau metua i parau mai ra, ’o te ’enemi ’oia nō te mau parauti’a ato’a.</div><div class="francais">14 Et vous ne souffrirez pas que vos enfants soient affamés ou nus ; et vous ne souffrirez pas non plus qu’ils transgressent les lois de Dieu, et se battent et se querellent, et servent le diable, qui est le maître du péché, ou qui est l’esprit malin dont ont parlé nos pères, l’ennemi de toute justice.</div></div><div class="verse-container"><div class="tahitien">15 E ha’api’i rā ’outou ia rātou ’ia haere nā te ’ē’a o te parau mau ’e te ha’apa’o maita’i ; e ha’api’i ho’i ’outou ia rātou ’ia aroha te tahi i te tahi, ’e ’ia tāvini te tahi i te tahi.</div><div class="francais">15 Mais vous leur enseignerez à marcher dans les voies de la vérité et de la sagesse ; vous leur enseignerez à s’aimer les uns les autres et à se servir les uns les autres.</div></div><div class="verse-container"><div class="tahitien">16 ’E ’oia ato’a, e aupuru ’outou ia rātou tei au ia ’outou ’ia aupuru ; e hōro’a atu ho’i ’outou i tā ’outou tao’a iāna ’o tei ’ere i te reira ; ’e ’eiaha ho’i ’outou e vaiiho noa i te ta’ata tāparu ’ia ani faufa’a ’ore noa mai ia ’outou, ’e ’ua vaiiho atu ’outou iāna ’ia pohe.</div><div class="francais">16 Et vous-mêmes, vous porterez aussi secours à ceux qui ont besoin de votre secours ; vous donnerez de vos biens à celui qui est dans le besoin ; et vous ne souffrirez pas que le mendiant vous adresse sa supplication en vain, et ne le renverrez pas pour qu’il périsse.</div></div><div class="verse-container"><div class="tahitien">17 E parau paha ’outou ē : Nā te ta’ata iho i ’āfa’i mai i tōna ’ati i ni’a iho iāna ; nō reira e’ita vau e fa’atoro i tō’u rima, e’ita ato’a ho’i au e hōro’a atu i tā’u mā’a nāna, ’e e’ita ho’i au e ’ōpere atu i tā’u tao’a nāna ’ia fa’aora iāna i te pohe, nō te mea ’ua ti’a tāna mau utu’a—</div><div class="francais">17 Peut-être diras-tu : L’homme s’est attiré sa misère ; c’est pourquoi je retiendrai ma main, et ne lui donnerai pas de ma nourriture, ni ne lui accorderai de mes biens pour qu’il ne souffre pas, car ses châtiments sont justes —</div></div><div class="verse-container"><div class="tahitien">18 ’Āre’a rā tē parau atu nei au ia ’outou na, e te ta’ata i rave i te reira, e mea ti’a roa ïa iāna ’ia tātarahapa ; ’e ’ia ’ore ’oia e tātarahapa i tāna i rave ra, e pohe ïa tōna ē a muri noa atu, ’e ’aita roa tāna e faufa’a i te bāsileia o te Atua ra.</div><div class="francais">18 Mais je te dis, ô homme, quiconque fait cela grand sujet de se repentir ; et s’il ne se repent pas de ce qu’il fait, il périra à jamais et n’aura pas de part dans le royaume de Dieu.</div></div><div class="verse-container"><div class="tahitien">19 Inaha ho’i, e ’ere ānei tātou pā’āto’a i te feiā tāparu ? ’Aita ānei tātou pā’āto’a e ti’aturi nei i te hō’ē ā ta’ata, ’oia ho’i i te Atua, nō te mau mea ato’a tā tātou i fāri’i ; nō te mā’a ’e te ’ahu, ’e nō te ’auro, ’e nō te ’ārio, ’e nō te mau huru tao’a ato’a tā tātou i fāri’i ?</div><div class="francais">19 Car voici, ne sommes-nous pas tous mendiants ? Ne dépendons-nous pas tous du même Être, Dieu, pour tous les biens que nous avons, à la fois pour la nourriture et le vêtement, et pour l’or, et pour l’argent, et pour toutes les richesses de toutes sortes que nous avons ?</div></div><div class="verse-container"><div class="tahitien">20 ’E inaha, i teie nei ā taime, tē pi’i noa ra ’outou i tōna i’oa, ’e i te tāparura’a nō te ha’amatarara’a i tā ’outou ra mau hara. ’Ua vaiiho ānei ’oia ’ia tāparu faufa’a ’ore noa ’outou iāna ? ’Aita roa ; ’ua nīni’i mai rā ’oia i tōna Vārua i ni’a ia ’outou, ’e ’ua fa’a’ī ’oia i tō ’outou ’ā’au i te ’oa’oa, ’e ’ua tāpiri ’oia i tō ’outou vaha i ’ore i ti’a ai ia ’outou ’ia parau atu nō tō ’outou ’oa’oa rahi.</div><div class="francais">20 Et voici, en ce moment même, vous venez d’invoquer son nom et de mendier le pardon de vos péchés. Et a-t-il souffert que vous mendiiez en vain ? Non ; il déversé son Esprit sur vous, et fait que votre cœur soit rempli de joie, et fait que votre bouche soit muette, de sorte que vous ne pouviez trouver à vous exprimer, tant votre joie était grande.</div></div><div class="verse-container"><div class="tahitien">21 ’E i teienei, mai te mea e fa’ati’a mai te Atua, ’o tei hāmani ia ’outou, ’e tei roto ho’i iāna te parau nō tō ’outou ora, ’e nō te mau mea ato’a tā ’outou i fāri’i, nō te hōro’a mai i tā ’outou e ani atu iāna ma te parauti’a, ’e ma te fa’aro’o, ’e ma te ti’aturi e fāri’i ’outou, e mea ti’a roa ïa ia ’outou ’ia ’ōpere atu i te tao’a tā ’outou i fāri’i nā te tahi ’e te tahi.</div><div class="francais">21 Et maintenant, si Dieu, qui vous créés, dont vous dépendez pour votre vie et pour tout ce que vous avez et êtes, vous accorde tout ce que vous demandez de juste, avec foi, croyant que vous recevrez, oh alors, comme vous devriez vous accorder les uns aux autres des biens que vous avez.</div></div><div class="verse-container"><div class="tahitien">22 ’E mai te mea e ha’avā ’outou i te ta’ata ’o tē fa’atae mai i tāna anira’a ia ’outou nō tā ’outou tao’a ’ia ’ore ’oia ’ia pohe, ’e ’ua fa’ahapa atu ’outou iāna, e aha atu ïa tē ti’a nō tō ’outou fa’ahapara’ahia, ’o ’outou i tāpe’a i tā ’outou tao’a, e ’ere ho’i te reira i tā ’outou iho, nā te Atua rā, tei iāna ato’a ho’i tō ’outou ora ; ’e ’aita ho’i ’outou i tu’u atu i tā ’outou anira’a i ni’a, ’e ’aita ato’a ho’i i tātarahapa i te mea tā ’outou i rave.</div><div class="francais">22 Et si vous jugez l’homme qui vous adresse sa supplication pour obtenir de vos biens afin de ne pas périr, et le condamnez, à quel point votre condamnation ne sera-t-elle pas plus juste pour avoir refusé vos biens, qui appartiennent non pas à vous mais à Dieu, à qui appartient aussi votre vie ; et pourtant vous n’adressez aucune supplication, ni ne vous repentez de ce que vous avez fait.</div></div><div class="verse-container"><div class="tahitien">23 Tē parau atu nei au ia ’outou, ’auē ho’i taua ta’ata ra ē, nō te mea e mou ho’i tāna faufa’a e ’oia ato’a ; ’e i teienei, e parau atu vau i teie nei mau mea i te mau ta’ata tao’a rahi i te mau mea nō teie nei ao.</div><div class="francais">23 Je vous le dis, malheur à cet homme, car ses biens périront avec lui ; et maintenant, je dis ces choses à ceux qui sont riches quant aux choses de ce monde.</div></div><div class="verse-container"><div class="tahitien">24 ’E teie fa’ahou ā, e parau atu vau i te feiā veve, ’outou ’o tei ’ere i te faufa’a, maori rā ’ua nava’i noa tā ’outou nō te ora i terā mahana ’e i terā mahana ; ’oia ho’i, ’outou pā’āto’a ’o tei fa’a’ere i te ta’ata tāparu, nō te mea ’aita a ’outou ; teie tō’u hina’aro ia ’outou, ’ia parau ’outou i tō ’outou iho ’ā’au ē : ’Aita vau e hōro’a nō te mea ’aita tā’u ; ’āre’a rā ’āhiri tē vai ra tā’u, e hōro’a ïa vau.</div><div class="francais">24 Et encore, je dis aux pauvres, à vous qui n’avez pas et cependant avez suffisamment pour subsister de jour en jour ; je veux dire : vous tous qui refusez au mendiant parce que vous n’avez pas ; je voudrais que vous disiez dans votre cœur : Je ne donne pas parce que je n’ai pas, mais si j’avais, je donnerais .</div></div><div class="verse-container"><div class="tahitien">25 ’E i teienei, ’āhiri ē parau ’outou i te reira i roto i tō ’outou ’ā’au, tē vai ra ïa ’outou i roto i te hapa ’ore ; ’e mai te mea ē ’aita, ’ua fa’ahapahia ïa ’outou, ’e ’ua ti’a roa ho’i tō ’outou fa’ahapara’ahia nō te mea tē nounou ra ’outou i tei ’ore i fāri’ihia e ’outou.</div><div class="francais">25 Et maintenant, si vous dites cela dans votre cœur, vous restez innocents, sinon vous êtes condamnés ; et votre condamnation est juste, car vous convoitez ce que vous n’avez pas reçu.</div></div><div class="verse-container"><div class="tahitien">26 ’E i teienei, nō teie mau mea tā’u i parau iho nei ia ’outou na—’oia ho’i, nō te fāri’ira’a i te ha’amatarara’a i tā ’outou ra mau hara i terā mahana ’e i terā mahana, ’ia ti’a ia ’outou ’ia haere ma te hapa ’ore i mua i te aro o te Atua—tē hina’aro nei au ’ia ’ōpere atu ’outou i tā ’outou tao’a nā te mau ta’ata veve, ’o te ta’ata ato’a i tei au i tāna ra faufa’a, i te fa’a’amura’a i tei po’ia, ’e te fa’a’ahura’a i tei taha’a noa ra, ’e i te utuutura’a i tei ma’ihia, ’e te ha’amāmāra’a i tā rātou hōpoi’a i te pae vārua ’e i te pae tino ho’i, mai te au i tō rātou ra hina’aro.</div><div class="francais">26 Et maintenant, pour les choses que je vous ai dites, c’est-à-dire pour conserver de jour en jour le pardon de vos péchés, afin de marcher innocents devant Dieu, je voudrais que vous accordiez de vos biens aux pauvres, chaque homme selon ce qu’il a, comme nourrir les affamés, vêtir les nus, visiter les malades et leur apporter du soulagement, tant spirituellement que temporellement, selon leurs besoins.</div></div><div class="verse-container"><div class="tahitien">27 ’E ’a ara ’ia ravehia teie mau mea ato’a ma te pa’ari ’e ma te nahonaho ; ’aita ho’i i tītauhia i te hō’ē ta’ata ’ia horo ’oi’oi atu i tei au i tōna ra pūai. ’E teie fa’ahou ā, e mea ti’a roa iāna ’ia ha’apa’o maita’i, ’e nā roto i te reira e roa’a iāna te rē ; nō reira, ’ia ravehia te mau mea ato’a ma te nahonaho.</div><div class="francais">27 Et veillez à ce que tout cela se fasse avec sagesse et ordre ; car il n’est pas requis que l’homme coure plus vite qu’il n’a de force. Et en outre, il est nécessaire qu’il soit diligent, afin qu’il remporte ainsi le prix ; c’est pourquoi, tout doit se faire avec ordre.</div></div><div class="verse-container"><div class="tahitien">28 ’E ’ua hina’aro vau ’ia ha’amana’o ’outou ē, ’o te ta’ata i rotopū ia ’outou ’o tē tīpe’e i tā tōna ta’ata tupu, ’ia fa’aho’i ’oia i te mea tāna i tīpe’e mai, mai te au i te parau tāna i fa’aau atu ; mai te mea ’aita ’ua rave ïa ’oe i te hara ; ’e e riro ato’a paha te reira i te fa’atupu i te hara i roto i tō ’oe ta’ata tupu.</div><div class="francais">28 Et je voudrais que vous vous souveniez que quiconque parmi vous emprunte à son prochain, doit rendre la chose qu’il emprunte, selon qu’il est convenu, sinon tu commettras un péché ; et peut-être feras-tu aussi commettre un péché à ton prochain.</div></div><div class="verse-container"><div class="tahitien">29 ’E i te pae hope’a, ’aita e ti’a iā’u ’ia fa’a’ite atu ia ’outou i te mau mea ato’a ē hope roa a’e e hara ai ’outou ; ’ua rau te huru o te ’ē’a ’e te rāve’a, ’e nō te rahi ’aita roa ïa e ti’a iā’u ’ia tai’o i te reira.</div><div class="francais">29 Et finalement, je ne peux pas vous dire toutes les choses par lesquelles vous pouvez commettre le péché ; car il a divers voies et moyens, oui, tant que je ne peux les énumérer.</div></div><div class="verse-container"><div class="tahitien">30 ’Āre’a rā teie noa te tahi tufa’a tā’u e ti’a ’ia fa’a’ite atu ia ’outou, ’oia ho’i, ’ia ’ore ’outou e hi’opo’a ia ’outou iho, ’e tō ’outou mau mana’o, ’e tā ’outou mau parau, ’e tā ’outou mau ’ohipa, ’e e ha’apa’o ho’i i te mau fa’auera’a a te Atua, ’e e mau pāpū noa i te fa’aro’o i tei fa’aro’ohia e ’outou nō te taera’a mai o tō tātou Fatu, ē tae noa atu i te hope’a o tō ’outou orara’a, e pohe mau ïa ’outou. ’E i teienei, ’e te ta’ata ē, ’a ha’amana’o, ’ia ’ore ’ia pohe.</div><div class="francais">30 Mais il a une chose que je peux vous dire, c’est que si vous ne veillez pas à vous-mêmes, et à vos pensées, et à vos paroles, et à vos actes, et n’observez pas les commandements de Dieu, et ne continuez pas dans la foi de ce que vous avez entendu concernant la venue de notre Seigneur jusqu’à la fin de votre vie, vous périrez. Et maintenant, ô homme, souviens-toi, et ne péris pas.</div></div>
            <div class="verse-container introduction"><div class="tahitien">’Ua riro te feiā mo’a ’ei mau tamari’i tamāroa ’e ’ei mau tamari’i tamāhine nā te Mesia nā roto i te fa’aro’o—’Ua pi’ihia rātou te i’oa o te Mesia—’Ua a’o te ari’i Beniamina ia rātou ’ia vai itoito noa ma te ’āueue ’ore i roto i te mau ’ohipa maita’i. Fātata 124H.M.</div><div class="francais">Par la foi, les saints deviennent fils et filles du Christ — On les appelle alors du nom du Christ — Le roi Benjamin les exhorte à être constants et immuables en bonnes œuvres. Vers 124 av. J.-C.</div></div>
            <nav class="chapter-nav">
                <a href="chapter_8_3.html">Chapitre précédent</a> | 
                <a href="chapter_8_5.html">Chapitre suivant</a> | 
                <a href="../index.html">Retour à la table des matières</a>
            </nav>
        </div>
    </section>
    <footer>
        <div class="container">
            <p>&copy; 2025 Livre de Mormon. Tous droits réservés.</p>
        </div>
    </footer>
</body>
</html>
