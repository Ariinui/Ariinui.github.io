
<!DOCTYPE html>
<html lang="fr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Hel Chapitre 9</title>
    <link rel="stylesheet" href="../styles.css">
</head>
<body>
    <header>
        <div class="navbar">
            <div class="logo">Livre de Mormon</div>
            <nav>
                <ul>
                    <li><a href="../index.html">Accueil</a></li>
                    <li><a href="../index.html#library" class="active">Bibliothèque</a></li>
                    <li><a href="#discover">Découvrir</a></li>
                    <li><a href="#search">Recherche</a></li>
                    <li><a href="#account">Compte</a></li>
                </ul>
            </nav>
        </div>
    </header>
    <section class="chapter-content">
        <h1>Hel</h1>
        <h2>Hel Chapitre 9</h2>
        <div class="verse-container"><div class="tahitien">1 Inaha, i teienei, i muri a’era, ’ia oti a’era tā Nephi paraura’a atu i teie mau parau, ’ua horo atu ra te tahi mau ta’ata mai rotopū atu ia rātou i te pārahira’a ha’avāra’a ; ’oia ïa, e pae ho’i tei haere atu, ’e ’ua nā ’ō ihora rātou i rotopū ia rātou iho, ’a haere atu ai rātou :</div><div class="francais">1 Voici, il arriva alors que quand Néphi eut dit ces paroles, certains hommes qui étaient parmi eux coururent au siège du jugement ; oui, il en eut cinq qui allèrent, et ils se dirent entre eux, tandis qu’ils allaient :</div></div><div class="verse-container"><div class="tahitien">2 Inaha, i teienei, e ’ite pāpū tātou ē, e peropheta ānei teie ta’ata ’e ’ua fa’aue ānei te Atua iāna ’ia tohu i teie mau mea ta’a ’ē ia tātou nei. Inaha, ’aita tātou i ti’aturi ē, ’ua nā reira ’oia ; ’oia ïa, ’aita ho’i tātou i ti’aturi ē, e peropheta ’oia ; ’āre’a rā, mai te mea e parau mau teie mea ’o tāna i parau iho nei nō ni’a i te ha’avā rahi, ’oia ho’i ’ua pohe ’oia, i reira e ti’aturi ïa tātou ē e parau mau te tahi atu mau parau tāna i parau mai.</div><div class="francais">2 Voici, nous allons maintenant savoir avec certitude si cet homme est un prophète et si Dieu lui commandé de nous prophétiser des choses aussi étonnantes. Voici, nous ne croyons pas qu’il l’ait fait ; oui, nous ne croyons pas qu’il soit prophète ; néanmoins, si ce qu’il dit concernant le grand juge est vrai, qu’il est mort, alors nous croirons que les autres paroles qu’il dites sont vraies.</div></div><div class="verse-container"><div class="tahitien">3 ’E i muri a’era, ’ua horo pūai atu ra rātou ē tae atu ra i te pārahira’a ha’avāra’a ; ’e inaha, ’ua ma’iri te ha’avā rahi i raro i te repo, ’e tē tārava ra ’oia i roto i tōna toto.</div><div class="francais">3 Et il arriva qu’ils coururent de toutes leurs forces et entrèrent au siège du jugement ; et voici, le grand juge était tombé par terre et était couché dans son sang.</div></div><div class="verse-container"><div class="tahitien">4 ’E i teienei, inaha, ’ia ’ite a’era rātou i te reira, ’ua māere roa ihora rātou, ’e nō reira ho’i ’ua ma’iri ihora rātou i raro i te repo ; ’aita ho’i rātou i ti’aturi na i te mau parau tā Nephi i parau mai nō ni’a i te ha’avā rahi.</div><div class="francais">4 Et alors, voici, lorsqu’ils virent cela, ils furent extrêmement étonnés, de sorte qu’ils tombèrent par terre ; car ils n’avaient pas cru les paroles que Néphi avait dites concernant le grand juge.</div></div><div class="verse-container"><div class="tahitien">5 ’Āre’a rā i teienei, i tō rātou ’itera’a ’ua ti’aturi ihora rātou, ’e ’ua tae mai ra te mata’u i ni’a ia rātou, ’o te tae mai te mau ha’avāra’a i parauhia mai e Nephi i ni’a iho i te mau ta’ata ; nō reira ’ua rurutaina ihora rātou, ’e ’ua ma’iri ihora rātou i raro i te repo.</div><div class="francais">5 Mais alors, quand ils virent, ils crurent, et ils furent envahis par la crainte que les jugements dont Néphi avait parlé ne s’abattent sur le peuple ; c’est pourquoi ils tremblaient et étaient tombés par terre.</div></div><div class="verse-container"><div class="tahitien">6 I teienei, i muri noa iho i tō te ha’avā taparahira’ahia—i pātiahia ho’i ’oia e tōna taea’e ’o tei ’ō’omo i te ’ahu nō te huna i tōna hōho’a mata, ’e ’ua horo ’ē atu ra ’oia, ’e ’ua horo atu ra ho’i te mau tāvini ’e ’ua fa’a’ite atu ra i te mau ta’ata, ma te pi’i haere i te parau nō te taparahira’a ta’ata i tupu i rotopū ia rātou ra.</div><div class="francais">6 Or, aussitôt que le grand juge eut été assassiné, poignardé par son frère sous le couvert du secret, celui-ci s’enfuit, et les serviteurs coururent le dire au peuple, criant au meurtre parmi eux ;</div></div><div class="verse-container"><div class="tahitien">7 ’E inaha ’ua ha’aputuputu ’āmui ihora te mau ta’ata ia rātou i te vāhi nō te pārahira’a ha’avāra’a—’e inaha, ’ua ’ite atu ra rātou ma te māere i taua mau ta’ata ra e pae ’o tei ma’iri i raro i te repo.</div><div class="francais">7 et voici, le peuple se rassembla au lieu du siège du jugement, et voici, à son étonnement, il vit ces cinq hommes qui étaient tombés par terre.</div></div><div class="verse-container"><div class="tahitien">8 ’E i teienei, inaha, ’aita roa te mau ta’ata i ’ite nō ni’a i taua rahira’a ta’ata i ha’aputuputu mai i te ’ō nō Nephi ra ; nō reira ’ua parau a’era rātou i rotopū ia rātou iho ē : Teie te mau ta’ata tei taparahi i te ha’avā, ’e nā te Atua i tā’iri ia rātou ’ia ’ore rātou ’ia horo ’ē atu ia tātou nei.</div><div class="francais">8 Et maintenant, voici, le peuple ne savait rien de la multitude qui s’était rassemblée au jardin de Néphi ; c’est pourquoi ils se dirent entre eux : Ces hommes sont ceux qui ont assassiné le juge, et Dieu les frappés pour qu’ils ne puissent fuir devant nous.</div></div><div class="verse-container"><div class="tahitien">9 ’E i muri a’era, ’ua haru atu ra rātou ia rātou, ’e ’ua ru’uru’u ihora ia rātou ’e ’ua huri atu ra ia rātou i roto i te fare tāpe’ara’a. ’E ’ua fa’ataehia atu ra te hō’ē parau fa’a’ite ē ’ati noa a’e ē ’ua taparahihia te ha’avā, ’e ’ua haruhia mai te mau ta’ata i taparahi iāna ’e ’ua hurihia rātou i roto i te fare tāpe’ara’a.</div><div class="francais">9 Et il arriva qu’ils s’emparèrent d’eux, et les lièrent, et les jetèrent en prison. Et une proclamation fut envoyée partout, disant que le juge avait été assassiné, et que les meurtriers avaient été pris et jetés en prison.</div></div><div class="verse-container"><div class="tahitien">10 ’E i muri a’era, ’ia po’ipo’i a’era ’ua ha’aputuputu ’āmui ihora te mau ta’ata ia rātou nō te ’oto ’e nō te ha’apae i te mā’a, i te hunara’a o te ha’avā rahi ’o tei taparahihia.</div><div class="francais">10 Et il arriva que le peuple s’assembla le lendemain pour pleurer et jeûner à l’enterrement de l’éminent grand juge qui avait été tué.</div></div><div class="verse-container"><div class="tahitien">11 ’E ’ua nā reira ato’a taua mau ha’avā ra ’o tei pārahi na i te ’ō o Nephi ra, ’e ’ua fa’aro’o rātou i tāna mau parau, ’e ’ua ha’aputuputu ’āmui ato’a mai rātou i te vāhi hunara’a.</div><div class="francais">11 Et ainsi, ces juges aussi qui étaient au jardin de Néphi et avaient entendu ses paroles étaient aussi rassemblés à l’enterrement.</div></div><div class="verse-container"><div class="tahitien">12 ’E i muri a’era, ’ua ani atu ra rātou i te mau ta’ata, i te nā-’ō-ra’a ē : Tei hea atu ra te mau ta’ata e pae i tonohia nō te ui i te parau nō te ha’avā rahi ē, ’ua pohe ānei ’oia ? ’E ’ua pāhono mai ra rātou, nā ’ō mai ra : Nō nia i teie e pae ’o tā ’outou i parau mai ē ’ua tono mai ’outou, ’aita roa mātou i ’ite ; tē vai nei rā e pae ’o tei taparahi iāna, ’e ’o tā mātou i huri atu i roto i te fare tāpe’ara’a.</div><div class="francais">12 Et il arriva qu’ils s’enquirent parmi le peuple, disant : Où sont les cinq qui ont été envoyés s’enquérir à propos du grand juge pour savoir s’il était mort ? Et ils répondirent et dirent : Nous ne savons rien de ces cinq que vous dites avoir envoyés ; mais il en cinq qui sont les assassins, que nous avons jetés en prison.</div></div><div class="verse-container"><div class="tahitien">13 ’E i muri a’era, ’ua hina’aro ihora te mau ha’avā ’ia arata’ihia mai rātou ; ’e ’ua arata’ihia mai ra rātou, ’e inaha ’o rātou teie e pae i tonohia mai ; ’e inaha ’ua ui atu ra te mau ha’avā ia rātou nō ni’a i te mea i tupu, ’e ’ua fa’a’ite mai ra rātou ia rātou i tā rātou i rave, i te nā-’ō-ra’a mai ē :</div><div class="francais">13 Et il arriva que les juges désirèrent qu’on les amenât ; et ils furent amenés ; et voici, c’étaient les cinq qui avaient été envoyés ; et voici, les juges s’enquirent auprès d’eux pour être informés de l’affaire, et ils leur dirent tout ce qu’ils avaient fait, disant :</div></div><div class="verse-container"><div class="tahitien">14 ’Ua horo atu mātou ’e ’ua tae atu ra i te vāhi nō te pārahira’a ha’avāra’a, ’e i tō mātou ’itera’a i te mau mea ato’a i tupu mai tā Nephi i fa’a’ite mai, ’ua māere ihora mātou, ’e nō reira ho’i ’ua ma’iri ihora mātou i raro i te repo ; ’e ’ia ara a’era mātou i tō mātou māere rahi, inaha, ’ua huri ihora rātou ia mātou i roto i te fare tāpe’ara’a.</div><div class="francais">14 Nous avons couru et sommes arrivés au lieu du siège du jugement, et lorsque nous avons vu que tout était comme Néphi en avait témoigné, nous avons été étonnés, de sorte que nous sommes tombés par terre ; et lorsque nous sommes revenus de notre étonnement, voici, on nous jetés en prison.</div></div><div class="verse-container"><div class="tahitien">15 I teienei, nō te ta’ata i taparahi i teie nei ta’ata, ’aita roa mātou i ’ite ē ’o vai tei rave i te reira, tīrārā te vāhi tā mātou i ’ite, ’ua horo atu mātou ’e tae atu ra i reira mai tā ’outou i hina’aro, ’e inaha ’ua pohe roa ’oia, mai te au i te mau parau a Nephi.</div><div class="francais">15 Or, pour ce qui est du meurtre de cet homme, nous ne savons pas qui l’a fait ; et nous ne savons qu’une chose, c’est que nous avons couru et sommes venus comme vous le désiriez, et voici, il était mort, selon les paroles de Néphi.</div></div><div class="verse-container"><div class="tahitien">16 ’E i teienei, inaha, ’ua ha’amāramarama atu ra te mau ha’avā i taua mea ra i te mau ta’ata, ’e ’ua pari atu ra ia Nephi, nā ’ō atu ra : Inaha, ’ua ’ite mātou ē, ’ua fa’aau na Nephi i te parau i te hō’ē ta’ata ’ia taparahi i te ha’avā, ’e i muri iho ’a fa’a’ite mai ai ia tātou, ’ia ti’a iāna ’ia fa’afāriu atu ia tātou i tāna ra ha’apa’ora’a, ’e ’ia ti’a iāna ’ia fa’ateitei iāna iho ’ei ta’ata rahi, ’ei mea mā’itihia e te Atua, ’e ’ei peropheta.</div><div class="francais">16 Et alors, il arriva que les juges expliquèrent l’affaire au peuple et élevèrent la voix contre Néphi, disant : Voici, nous savons que ce Néphi doit être convenu avec quelqu’un de tuer le juge, et alors il pourrait nous l’annoncer, afin de nous convertir à sa foi, afin de s’élever pour être un grand homme, choisi par Dieu, et un prophète.</div></div><div class="verse-container"><div class="tahitien">17 ’E i teienei, inaha, e hi’opo’a mātou i teie nei ta’ata, ’e e fā’i mai ’oia i tāna ra hapa ’e e fa’a’ite ato’a mai ia tātou i te ta’ata mau i taparahi i taua ha’avā ra.</div><div class="francais">17 Et maintenant, voici, nous allons démasquer cet homme, et il va confesser sa faute et nous faire connaître le véritable meurtrier de ce juge.</div></div><div class="verse-container"><div class="tahitien">18 ’E i muri a’era, ’ua tu’uhia atu ra taua mau ta’ata e pae ra i te mahana nō te hunara’a. ’Āre’a rā, ’ua fa’ahapa atu ra rātou i te mau ha’avā i te mau parau tā rātou i pari atu ia Nephi ra, ’e ’ua mārō atu ra ia rātou tāta’itahi, ’e nō reira ho’i ’ua māmū ihora rātou.</div><div class="francais">18 Et il arriva que les cinq furent libérés le jour de l’enterrement. Néanmoins, ils reprirent les juges pour les paroles qu’ils avaient dites contre Néphi, et contestèrent avec eux un par un, de sorte qu’ils les confondirent.</div></div><div class="verse-container"><div class="tahitien">19 ’Āre’a rā, ’ua fa’aue atu ra rātou ’ia tāpe’ahia ’e ’ia ru’uru’uhia Nephi, ’e ’ia ’āfa’ihia i mua i te mau ta’ata, ’e ’ua ha’amata ihora rātou i te uiui mai iāna i te mau huru uira’a e rave rahi ’ia ti’a ia rātou ’ia ha’afifi iāna, ’e ’ia roa’a tā rātou parira’a au nō te ha’apohe iāna—</div><div class="francais">19 Néanmoins, ils firent prendre et lier Néphi et le firent amener devant la multitude, et ils commencèrent à le questionner de diverses manières, afin de l’amener à se contredire, afin de l’accuser pour le faire mourir,</div></div><div class="verse-container"><div class="tahitien">20 I te nā-’ō-ra’a atu iāna : Tei roto ’oe i te hō’ē pupu ’ohipa huna ; ’o vai teie ta’ata i taparahi i teie nei ta’ata ? ’A fa’a’ite mai ia mātou, ’e ’a fā’i mai i tā ’oe ra hapa ; i te nā-’ō-ra’a mai ē, inaha, teie te moni, ’e e hōro’a atu ho’i mātou i tō ’oe ora mai te mea e fa’a’ite mai ’oe ia mātou, ’e e fā’i mai ho’i i te parau tā ’oe i fa’aau atu iāna ra.</div><div class="francais">20 lui disant : Tu es complice ; qui est cet homme qui commis ce meurtre ? Maintenant, dis-le nous, et reconnais ta faute ; disant : Voilà de l’argent ; et nous t’accorderons aussi la vie si tu nous le dis et reconnais l’arrangement que tu as pris avec lui.</div></div><div class="verse-container"><div class="tahitien">21 ’Āre’a rā ’ua nā ’ō atu ra Nephi ia rātou : ’Auē ho’i ’outou e te mau ta’ata ma’ama’a ; ’outou e te feiā ’ā’au ’eta’eta ; ’outou e te mau ta’ata matapō, ’e ’outou e te feiā ’ā’au ’eta’eta, ’ua ’ite ānei ’outou i te maorora’a tā te Fatu te Atua e fa’ati’a ’ia haere noa ’outou nā tō ’outou ’ē’a hara ra ?</div><div class="francais">21 Mais Néphi leur dit : Ô insensés, incirconcis de cœur, aveugles, et toi, peuple au cou roide, savez-vous combien de temps le Seigneur, votre Dieu, souffrira que vous continuiez dans cette voie du péché qui est la vôtre ?</div></div><div class="verse-container"><div class="tahitien">22 E mea ti’a roa ia ’outou ’ia ha’amata i te ’auē ’e i te ’oto nō te pohe rahi i fātata i te tae mai i ni’a ia ’outou, maori rā ’ia tātarahapa ’outou.</div><div class="francais">22 Oh ! vous devriez commencer à hurler et à pleurer, à cause de la grande destruction qui vous attend maintenant, à moins que vous ne vous repentiez.</div></div><div class="verse-container"><div class="tahitien">23 Inaha, tē parau nei ’outou ē, ’ua fa’aau vau i te parau i te hō’ē ta’ata ’ia taparahi ia Seezorama, tō ’outou ha’avā rahi. Inaha rā, tē parau atu nei au ia ’outou na, ’ua nā reira ’outou nō te mea ’ua fa’a’ite pāpū atu vau ia ’outou ’ia roa’a tō ’outou ’ite i taua mea ra ; ’oia ïa, ’e ’ia riro ho’i te reira ’ei fa’a’itera’a pāpū ia ’outou na, ’ua ’ite au i te ’ohipa ’ī’ino ’e te mau ’ohipa vi’ivi’i i rotopū ia ’outou na.</div><div class="francais">23 Voici, vous dites que j’ai pris un arrangement avec un homme pour qu’il assassine Seezoram, notre grand juge. Mais voici, je vous dis qu’il en est ainsi parce que je vous ai témoigné, afin que vous soyez informés de la chose ; oui, comme témoignage pour vous que j’étais informé de la méchanceté et des abominations qui sont parmi vous.</div></div><div class="verse-container"><div class="tahitien">24 ’E nō te mea ’ua nā reira vau, nō reira ’ua parau mai ’outou ē, ’ua fa’aau vau i te parau i te hō’ē ta’ata ’ia rave i te reira ; ’oia ïa, nō te mea ’ua fa’a’ite atu vau ia ’outou i teie tāpa’o, ’ua riri ’outou iā’u, ’e ’ua tītau ’ia ha’amou i tō’u ora.</div><div class="francais">24 Et parce que j’ai fait cela, vous dites que j’ai pris un arrangement avec un homme pour qu’il fasse cela ; oui, parce que je vous ai montré ce signe, vous êtes en colère contre moi et cherchez à m’ôter la vie.</div></div><div class="verse-container"><div class="tahitien">25 ’E i teienei, inaha, e fa’a’ite atu vau ia ’outou i te tahi atu ā tāpa’o, ’e i reira e ’ite ai au ē, e tītau ānei ’outou ’ia ha’apohe iā’u nō taua mea nei.</div><div class="francais">25 Et maintenant, voici, je vais vous donner un autre signe, et je vais voir si en ceci vous chercherez à me faire périr.</div></div><div class="verse-container"><div class="tahitien">26 Inaha, tē parau atu nei au ia ’outou na : ’A haere atu i te fare o Seanetuma, i te taea’e o Seezorama, ’e ’a parau atu iāna—</div><div class="francais">26 Voici, je vous le dis : Allez à la maison de Séantum, qui est le frère de Seezoram, et dites-lui :</div></div><div class="verse-container"><div class="tahitien">27 ’Ua fa’aau ānei Nephi, te ta’ata fa’ahua peropheta, ’o tei tohu mai i te ’ino rahi nō ni’a i teie nei feiā, i te parau ia ’oe, nō reira ’oe i taparahi ai ia Seezorama, tō ’oe taea’e ?</div><div class="francais">27 Néphi, le soi-disant prophète, qui prophétise tant de mal concernant ce peuple, a-t-il fait un arrangement avec toi pour que tu assassines Seezoram, qui est ton frère ?</div></div><div class="verse-container"><div class="tahitien">28 ’E inaha, e parau mai ’oia ia ’outou na ē, ’Aita roa.</div><div class="francais">28 Et voici, il vous dira : Non.</div></div><div class="verse-container"><div class="tahitien">29 ’E i reira, e parau atu ’outou iāna : ’Ua taparahi ānei ’oe i tō ’oe taea’e ?</div><div class="francais">29 Et vous lui direz : As-tu assassiné ton frère ?</div></div><div class="verse-container"><div class="tahitien">30 ’E i reira, e ti’a noa mai ’oia ma te mata’u, ’e ’aita e ta’a iāna e aha tāna e parau mai. ’E inaha, e riro ’oia i te huna i mua ia ’outou ; ’e e fa’ahua māere rahi roa ’oia ; e parau mai rā ’oia ē, ’aita ’oia i hara.</div><div class="francais">30 Et il sera saisi de crainte et ne saura que dire. Et voici, il niera devant vous ; et il fera l’étonné ; néanmoins, il vous déclarera qu’il est innocent.</div></div><div class="verse-container"><div class="tahitien">31 Inaha rā, e hi’opo’a ’outou iāna, ’e e ’itea ia ’outou te toto i ni’a i tōna hiti ’ahu.</div><div class="francais">31 Mais voici, vous l’examinerez et vous trouverez du sang sur les pans de son manteau.</div></div><div class="verse-container"><div class="tahitien">32 ’E ’ia ’itea te reira ia ’outou, ’a parau atu iāna : Nō hea mai teie nei toto ? ’Aita ānei mātou i ’ite ē, ’o te toto teie o tō ’oe ra taea’e ?</div><div class="francais">32 Et lorsque vous aurez vu cela, vous direz : D’où vient ce sang ? Ne savons-nous pas que c’est le sang de ton frère ?</div></div><div class="verse-container"><div class="tahitien">33 ’E i reira e rurutaina ’oia, ’e e māhe’ahe’a tōna mata mai te mea ra ē, ’ua tae mai te pohe i ni’a iāna.</div><div class="francais">33 Et alors, il tremblera et sera pâle comme si la mort était venue sur lui.</div></div><div class="verse-container"><div class="tahitien">34 ’E i reira ’outou e parau atu ai iāna : Nō tenā na mata’u ’e tenā na māhe’ahe’a i tae mai i ni’a i tō ’oe mata, inaha, ’ua ’ite mātou ē, ’ua hara mau ’oe.</div><div class="francais">34 Alors, vous direz : À cause de cette crainte et de cette pâleur qui est venue sur ton visage, voici, nous savons que tu es coupable.</div></div><div class="verse-container"><div class="tahitien">35 ’E i reira e tae mai te mata’u rahi a’e i ni’a iāna ; ’e i reira ho’i ’oia e fā’i mai ai ia ’outou, ’e ’aita roa ’oia e huna fa’ahou ē nāna i taparahi iāna.</div><div class="francais">35 Et alors, une crainte plus grande viendra sur lui ; et alors, il vous confessera et ne niera plus qu’il commis ce meurtre.</div></div><div class="verse-container"><div class="tahitien">36 ’E i reira, e parau mai ’oia ia ’outou ē, ’aita vau, ’o Nephi, i ’ite i te hō’ē a’e mea nō ni’a i taua ’ohipa ra, maori rā ’ua fa’a’itehia mai te reira iā’u nā roto i te mana o te Atua. ’E i reira ’outou e ’ite pāpū ai ē, e ta’ata parau mau vau, ’e ’ua tonohia mai au ia ’outou nō ’ō mai i te Atua ra.</div><div class="francais">36 Et alors, il vous dira que moi, Néphi, je ne sais rien de l’affaire, sauf si cela m’a été donné par le pouvoir de Dieu. Et alors, vous saurez que je suis un honnête homme et que je suis envoyé vers vous de la part de Dieu.</div></div><div class="verse-container"><div class="tahitien">37 ’E i muri a’era, ’ua haere atu ra rātou ’e ’ua nā reira, mai te au i tā Nephi i parau atu ia rātou ra. ’E inaha, te mau parau tāna i parau ra, e parau mau ïa ; mai te au i tāna mau parau, ’ua huna ’oia ; ’e mai te au ato’a i tāna mau parau, ’ua fā’i mai ’oia.</div><div class="francais">37 Et il arriva qu’ils allèrent et firent ce que Néphi leur avait dit. Et voici, les paroles qu’il avait dites étaient vraies ; car, selon les paroles, il nia ; et aussi, selon les paroles, il confessa.</div></div><div class="verse-container"><div class="tahitien">38 ’E ’ua arata’ihia mai ra ’oia nō te fa’a’ite ē, nāna iho i taparahi, ’e nō reira ho’i ’ua tu’uhia atu ra nā ta’ata to’opae ’e ’o Nephi ato’a ho’i.</div><div class="francais">38 Et il fut amené à prouver qu’il était lui-même le véritable meurtrier, de sorte que les cinq furent mis en liberté, et Néphi aussi.</div></div><div class="verse-container"><div class="tahitien">39 ’E tē vai ra te tahi pae o te mau ’āti Nephi i ti’aturi i te mau parau a Nephi ; ’e tē vai ato’a ra te tahi pae i ti’aturi nā roto i te ’itera’a pāpū o nā ta’ata to’opae ra, ’e ’ua fa’afāriuhia rātou ’a pārahi ai rātou i roto i te fare tāpe’ara’a.</div><div class="francais">39 Et il en eut parmi les Néphites qui crurent aux paroles de Néphi ; et il en eut aussi qui crurent à cause du témoignage des cinq, car ils avaient été convertis pendant qu’ils étaient en prison.</div></div><div class="verse-container"><div class="tahitien">40 ’E i teienei, tē vai ra te tahi pae i rotopū i te mau ta’ata ’o tei parau ē, e peropheta ’o Nephi.</div><div class="francais">40 Et alors, il en eut parmi le peuple qui dirent que Néphi était un prophète.</div></div><div class="verse-container"><div class="tahitien">41 ’E tē vai ra ho’i te tahi pae tei parau ē : Inaha, e atua ’oia, ’āhiri ho’i e’ita ’oia i te atua, ’aita ïa e ti’a iāna ’ia ’ite i te mau mea ato’a. Inaha ho’i, ’ua fa’a’ite mai ’oia i te mau mana’o o tō tātou nei ’ā’au, ’e ’ua fa’a’ite ato’a mai ’oia i te tahi mau mea ato’a ; ’e ’ua fa’a’ite ato’a mai ’oia i te ta’ata mau i taparahi i tō tātou ha’avā rahi.</div><div class="francais">41 Et il en eut d’autres qui dirent : Voici, c’est un dieu, car s’il n’était un dieu il ne pourrait être informé de tout. Car voici, il nous dit les pensées de notre cœur, et il nous aussi appris des choses ; et il nous même fait connaître le véritable meurtrier de notre grand juge.</div></div>
        <div class="verse-container introduction"><div class="tahitien">’Ua hōro’a mai te Fatu i te mana tā’atira’a ia Nephi—’Ua fāri’i ’oia i te mana nō te tā’ati ’e nō te tātara i ni’a i te fenua nei ’e i ni’a i te ra’i ra—’Ua fa’aue ’oia i te mau ta’ata ’ia tātarahapa ’ia ’ore rātou ’ia ha’amouhia—’Ua arata’i atu te Vārua iāna i rotopū i terā pupu ta’ata ’e i terā pupu ta’ata. Fātata 21–20H.M.</div><div class="francais">Le Seigneur donne à Néphi le pouvoir de scellement — Il est investi du pouvoir de lier et de délier sur la terre et au ciel — Il commande au peuple de se repentir sous peine de périr — L’Esprit l’emporte de multitude en multitude. Vers 21–20 av. J.-C.</div></div>
        <nav class="chapter-nav">
            <a href="chapter_10_8.html">Chapitre précédent</a> | 
            <a href="chapter_10_10.html">Chapitre suivant</a> | 
            <a href="../index.html">Retour à la table des matières</a>
        </nav>
    </section>
    <footer>
        <p>&copy; 2025 Livre de Mormon. Tous droits réservés.</p>
    </footer>
</body>
</html>
