
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 20</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 20</h2>
    <div class="verse-container"><div class="tahitien">1 ’E i muri a’era, ’ua fa’aue atu ra ’oia i te mau ta’ata ’ia fa’aea i te pure, ’e ’ua nā reira ato’a atu ’oia i tāna mau pipi. ’E ’ua fa’aue atu ’oia ia rātou ’eiaha rātou e fa’aea i te pure i roto i tō rātou ’ā’au.</div><div class="francais">1 Et il arriva qu’il commanda à la multitude et aussi à ses disciples de cesser de prier. Et il leur commanda de ne pas cesser de prier dans leur cœur.</div></div><div class="verse-container"><div class="tahitien">2 ’E ’ua fa’aue atu ra ’oia ia rātou ’ia ti’a mai i ni’a i tō rātou ’āvae. ’E ’ua ti’a a’era rātou i ni’a i tō rātou ’āvae.</div><div class="francais">2 Et il leur commanda de se lever et de se tenir debout. Et ils se levèrent et se tinrent debout.</div></div><div class="verse-container"><div class="tahitien">3 ’E i muri a’era, ’ua vāvāhi fa’ahou ihora ’oia i te pāne ’e ’ua ha’amaita’i ihora i te reira, ’e ’ua hōro’a atu ra i te mau pipi ’ia ’amu rātou.</div><div class="francais">3 Et il arriva qu’il rompit de nouveau le pain, et le bénit, et le donna à manger aux disciples.</div></div><div class="verse-container"><div class="tahitien">4 ’E ’ia oti a’era rātou i te ’amu, ’ua fa’aue atu ra ’oia ia rātou ’ia vāvāhi rātou i te pāne, ’e ’ia hōro’a atu nā te mau ta’ata.</div><div class="francais">4 Et lorsqu’ils eurent mangé, il leur commanda de rompre le pain et d’en donner à la multitude.</div></div><div class="verse-container"><div class="tahitien">5 ’E ’ia oti a’era ia rātou i te hōro’a atu nā te mau ta’ata, ’ua hōro’a ato’a atu ’oia i te uaina ia rātou ’ia inu, ’e ’ua fa’aue atu ra ia rātou ’ia hōro’a rātou i te reira nā te mau ta’ata.</div><div class="francais">5 Et lorsqu’ils en eurent donné à la multitude, il leur donna aussi du vin à boire et leur commanda d’en donner à la multitude.</div></div><div class="verse-container"><div class="tahitien">6 I teienei, ’aita e pāne, ’aita ato’a e uaina i hōpoihia mai e te mau pipi, ’aita ato’a te mau ta’ata i hōpoi mai.</div><div class="francais">6 Or, ni les disciples ni la multitude n’avaient apporté de pain ou de vin ;</div></div><div class="verse-container"><div class="tahitien">7 ’Āre’a rā ’ua hōro’a mau atu ’oia i te pāne ia rātou ’ia ’amu ’e te uaina ato’a ’ia inu.</div><div class="francais">7 mais il leur donna, en vérité, du pain à manger et aussi du vin à boire.</div></div><div class="verse-container"><div class="tahitien">8 ’E ’ua nā ’ō atu ra ’oia ia rātou : ’O ’oia ’o tē ’amu i teie nei pāne, ’ua ’amu ïa i tō’u nei tino nā tōna vārua ; ’e ’o ’oia ’o tē inu i teie nei uaina, ’ua inu ïa i tō’u nei toto nā tōna vārua, ’e e ’ore roa tōna vārua e po’ia ’e e po’ihā, e vai ’ī noa rā ïa.</div><div class="francais">8 Et il leur dit : Celui qui mange ce pain, mange de mon corps pour son âme ; et celui qui boit de ce vin, boit de mon sang pour son âme ; et son âme n’aura jamais faim ni soif, mais sera rassasiée.</div></div><div class="verse-container"><div class="tahitien">9 I teienei, ’ia fa’aoti a’era te mau ta’ata i te ’amu ’e i te inu, inaha, ’ua ’ī a’era rātou i te Vārua ; ’e ’ua pi’i māite mai ra rātou ma te reo hō’ē, ’e ’ua fa’ahanahana mai ra ia Iesu, ’o tā rātou i hi’o ’e i fa’aro’o ato’a ho’i.</div><div class="francais">9 Alors, quand toute la multitude eut mangé et bu, voici, elle fut remplie de l’Esprit ; et elle cria d’une seule voix et rendit gloire à Jésus, qu’elle voyait et entendait.</div></div><div class="verse-container"><div class="tahitien">10 ’E i muri a’era, ’ia hope roa a’era rātou i te fa’ahanahana atu ia Iesu, ’ua nā ’ō atu ra ’oia ia rātou : Inaha, i teienei ’ua oti iā’u te fa’auera’a tā te Metua i fa’aue mai iā’u nō ni’a i teie nei feiā, ’o te hō’ē toe’a ïa rātou nō te ’utuāfare o ’Īserā’ela.</div><div class="francais">10 Et il arriva que lorsque tous lui eurent rendu gloire, Jésus leur dit : Voici, maintenant, je finis d’accomplir le commandement que le Père m’a donné concernant ce peuple, qui est un reste de la maison d’Israël.</div></div><div class="verse-container"><div class="tahitien">11 Tē ha’amana’o na ’outou ē, i parau na vau ia ’outou nō te fa’atupura’ahia te mau parau a Isaia—inaha, ’ua pāpa’ihia te reira, ’e tei mua te reira ia ’outou na, nō reira ’a ’imi i te reira.</div><div class="francais">11 Vous vous souvenez que je vous ai parlé et dit que lorsque les paroles d’Ésaïe s’accompliraient — voici, elles sont écrites, vous les avez devant vous, c’est pourquoi sondez-les —</div></div><div class="verse-container"><div class="tahitien">12 ’E ’oia mau, ’oia mau, tē parau atu nei au ia ’outou na, ’ia tupu te reira ’ei reira ato’a e tupu ai te fafaura’a tā te Metua i fafau atu i tōna ra mau ta’ata, i te ’utuāfare o ’Īserā’ela.</div><div class="francais">12 et en vérité, en vérité, je vous dis que lorsqu’elles seront accomplies, alors s’accomplira l’alliance que le Père faite avec son peuple, ô maison d’Israël.</div></div><div class="verse-container"><div class="tahitien">13 ’Ei reira te mau toe’a ’o tei ha’apurara-’ē-hia i te ātea i ni’a i te fenua nei, e ha’aputuputuhia ai mai te hiti’a o te rā mai ’e mai te tō’o’a o te rā mai, ’e mai te pae apato’a mai ’e mai te pae apato’erau mai ; ’e e fa’ataehia rātou i te ’ite i te Fatu tō rātou Atua, ’o tei fa’aora ia rātou.</div><div class="francais">13 Et alors, les restes, qui seront dispersés sur la surface de la terre, seront rassemblés de l’est, et de l’ouest, et du sud, et du nord ; et ils seront amenés à connaître le Seigneur, leur Dieu, qui les rachetés.</div></div><div class="verse-container"><div class="tahitien">14 ’E ’ua fa’aue mai te Metua iā’u ’ia hōro’a atu vau i teie nei fenua nō ’outou, ’ei ’āi’a nō ’outou.</div><div class="francais">14 Et le Père m’a commandé de vous donner ce pays en héritage.</div></div><div class="verse-container"><div class="tahitien">15 ’E tē parau atu nei au ia ’outou na, ’ia ’ore te mau ’Ētene e tātarahapa i muri a’e i te fāri’ira’a i te ha’amaita’ira’a e tae mai ia rātou ra, ’e i muri a’e ho’i i tō rātou ha’apurara-’ē-ra’a i tō’u mau ta’ata—</div><div class="francais">15 Et je vous dis que si les Gentils ne se repentent pas après la bénédiction qu’ils recevront, lorsqu’ils auront dispersé mon peuple,</div></div><div class="verse-container"><div class="tahitien">16 ’Ei reira ’outou, e te toe’a nō te ’utuāfare o Iakoba, e haere atu ai i rotopū ia rātou ; e tae ’outou i rotopū ia rātou, ’e e mea rahi ho’i rātou ; ’e e riro’outou i rotopū ia rātou mai te liona i rotopū i te mau ’ānimara ’ōviri o te uru rā’au ra, ’e mai te liona ’āpī i rotopū i te mau nana māmoe, ’e ’ia haere ana’e ’oia nā roto ra ’ua ta’ata’ahi noa ïa ’e ’ua hahae hu’ahu’a noa ïa, ’e ’aore roa e ta’ata nō te fa’aora mai.</div><div class="francais">16 alors vous, qui êtes un reste de la maison de Jacob, vous irez parmi eux ; et vous serez au milieu d’eux, et ils seront nombreux ; et vous serez parmi eux comme un lion parmi les bêtes de la forêt, comme un lionceau parmi les troupeaux de brebis ; lorsqu’il passe, il foule et déchire, et personne ne délivre.</div></div><div class="verse-container"><div class="tahitien">17 E fa’ataehia atu tō ’outou rima i ni’a i tō ’outou mau ’enemi, ’e e hope roa tō ’outou mau ’enemi i te tāpū-’ē-hia.</div><div class="francais">17 Ta main sera levée sur tes adversaires, et tous tes ennemis seront exterminés.</div></div><div class="verse-container"><div class="tahitien">18 ’E e ha’aputuputu ’āmui au i tō’u mau ta’ata mai te ta’ata e ha’aputuputu i te ruru sītona i ni’a i te tahua papa’ira’a.</div><div class="francais">18 Et je rassemblerai mon peuple comme un homme rassemble ses gerbes dans l’aire.</div></div><div class="verse-container"><div class="tahitien">19 E fa’ariro ho’i au i tō’u mau ta’ata ’o tā te Metua i fafau atu, ’oia ïa, e fa’ariro vau i tō ’outou ra tara ’ei ’āuri, ’e e fa’ariro vau i tō ’outou ra mau mai’u’u ’āvae ’ei veo. ’E e fa’ahu’ahu’a ’outou i te mau ta’ata e rave rahi ; ’e e ha’amo’a atu vau i tā rātou faufa’a nā te Fatu, ’e tā rātou mau tao’a nā te Fatu o te mau fenua ato’a ra. ’E inaha, ’o vau nei ïa te rave i te reira.</div><div class="francais">19 Car je te ferai, à toi, mon peuple, avec qui le Père fait alliance, oui, je te ferai une corne de fer et des ongles d’airain, et tu broieras des peuples nombreux ; je consacrerai leurs biens au Seigneur, et leurs richesses au Seigneur de toute la terre. Et voici, c’est moi qui le fais.</div></div><div class="verse-container"><div class="tahitien">20 ’E a muri a’era, tē nā ’ō mai ra te Metua, e tautau mai te ’o’e nō tā’u ra parauti’a i ni’a a’e ia rātou i taua mahana ra ; ’e ’ia ’ore rātou ’ia tātarahapa, e ma’iri ïa te reira i ni’a iho ia rātou, tē nā reira mai ra te Metua, ’oia ïa, i ni’a iho i te mau nūna’a ato’a o te mau ’Ētene.</div><div class="francais">20 Et il arrivera, dit le Père, que l’épée de ma justice sera suspendue au-dessus d’eux en ce jour-là ; et à moins qu’ils ne se repentent, elle tombera sur eux, dit le Père, oui, sur toutes les nations des Gentils.</div></div><div class="verse-container"><div class="tahitien">21 ’E a muri a’era, e riro vau i te ha’amau i tō’u ra mau ta’ata, e te ’utuāfare o ’Īserā’ela ē.</div><div class="francais">21 Et il arrivera que j’établirai mon peuple, ô maison d’Israël.</div></div><div class="verse-container"><div class="tahitien">22 ’E inaha, e ha’amau vau i teie nei feiā i ni’a i teie nei fenua, ’ia fa’atupuhia te fafaura’a tā’u i fafau atu i tō ’outou ra metua tāne ia Iakoba ; ’e e riro ïa ’ei Ierusalema ’Āpī. ’E e tae mai te mau mana nō te ra’i mai i rotopū i teie nei feiā ; ’oia ïa, e tae mai au i rotopū ia ’outou na.</div><div class="francais">22 Et voici, j’établirai ce peuple dans ce pays, pour l’accomplissement de l’alliance que j’ai faite avec votre père Jacob ; et il sera une nouvelle Jérusalem . Et les puissances du ciel seront au milieu de ce peuple ; oui, je serai moi-même au milieu de vous.</div></div><div class="verse-container"><div class="tahitien">23 Inaha, ’o vau teie tā Mose i parau na, i te nā-’ō-ra’a ē : E fa’ati’a mai te Fatu tō ’outou Atua i te hō’ē peropheta ia ’outou na, nō roto mai i tō ’outou nā mau taea’e, mai iā’u nei te huru ; ’o ’oia tā ’outou e fa’aro’o atu i te mau parau ato’a tāna e parau mai ia ’outou na. ’E a muri a’era, te ta’ata ato’a ’o tē ’ore e fa’aro’o i taua peropheta ra, e tāpū-’ē-hia atu ïa mai rotopū atu i te mau ta’ata.</div><div class="francais">23 Voici, je suis celui dont Moïse parlé, disant : Le Seigneur, votre Dieu, vous suscitera, d’entre vos frères, un prophète comme moi ; vous l’écouterez en tout ce qu’il vous dira. Et il arrivera que toute âme qui n’écoute pas ce prophète sera retranchée du peuple.</div></div><div class="verse-container"><div class="tahitien">24 ’Oia mau tē parau atu nei au ia ’outou na, ’oia ïa, te mau peropheta pā’āto’a i parau mai mai ia Samuela mai ē tae roa mai i tō muri iho, ’ua fa’a’ite pāpū mai na ïa i te parau nō ni’a iā’u nei.</div><div class="francais">24 En vérité, je vous le dis, oui, et tous les prophètes depuis Samuel et ceux qui l’ont suivi, tous ceux qui ont parlé, ont témoigné de moi.</div></div><div class="verse-container"><div class="tahitien">25 ’E inaha, ’o ’outou ho’i te mau tamari’i a te mau peropheta ; ’e nō te ’utuāfare o ’Īserā’ela ho’i ’outou ; ’e nō roto mai ho’i ’outou i te fafaura’a tā te Metua i fafau atu i tō ’outou ra mau metua, ’a nā ’ō tu ai ’oia ia Aberahama : E nā roto i tō ’oe ra hua’ai e ha’amaita’ihia ai te mau ’ōpū ato’a o te ao nei.</div><div class="francais">25 Et voici, vous êtes les enfants des prophètes ; et vous êtes de la maison d’Israël ; et vous êtes de l’alliance que le Père faite avec vos pères, disant à Abraham : Toutes les nations de la terre seront bénies en ta postérité.</div></div><div class="verse-container"><div class="tahitien">26 ’Ua fa’ati’ahia vau i ni’a ’e ’ua tonohia mai na ho’i e te Metua ia ’outou na nā mua, ’e ’ua tonohia mai au nō te ha’amaita’i ia ’outou i te fa’afāriu-’ē-ra’a atu ia ’outou tāta’itahi i tā ’outou mau ’ohipa ’ī’ino ; ’e te tumu nō te reira nō te mea e mau tamari’i ’outou nō te fafaura’a.</div><div class="francais">26 Le Père m’ayant ressuscité d’abord pour vous et m’ayant envoyé vous bénir en détournant chacun de vous de ses iniquités, et cela, parce que vous êtes les enfants de l’alliance —</div></div><div class="verse-container"><div class="tahitien">27 ’E ’ia ha’amaita’ihia ’outou ra, ’ei reira te Metua e fa’atupu ai i te fafaura’a tāna i fafau atu ia Aberahama, i te nā-’ō-ra’a ē : Nā roto i tō ’oe ra hua’ai e ha’amaita’ihia ai te mau ’ōpū ato’a o te ao nei—ē tae noa atu i te nīni’ira’a mai i te Vārua Maita’i nā roto iā’u nei i ni’a i te mau ’Ētene, ’e nā taua ha’amaita’ira’a ra i ni’a iho i te mau ’Ētene e fa’ariro ia rātou ’ei mea pūai i ni’a a’e i te mau ta’ata ato’a, ē tae noa atu i te ha’apurarara’a i tō’u ra mau ta’ata, ’e te ’utuāfare o ’Īserā’ela e.</div><div class="francais">27 et une fois que vous êtes bénis, le Père accomplit l’alliance qu’il faite avec Abraham, disant : Toutes les nations de la terre seront bénies en ta postérité — au point que le Saint-Esprit sera déversé, par mon intermédiaire, sur les Gentils, bénédiction sur les Gentils qui les rendra puissants par-dessus tous, au point de disperser mon peuple, ô maison d’Israël.</div></div><div class="verse-container"><div class="tahitien">28 ’E e riro rātou ’ei tā’iri nō te mau ta’ata o teie nei fenua. ’Āre’a rā ’ia fāri’i rātou i te ’īra’a nō tā’u ’evanelia, ’e i muri iho mai te mea e fa’a’eta’eta rātou i tō rātou ’ā’au iā’u nei, e fa’aho’i atu vau i tā rātou mau ’ohipa ’ī’ino i ni’a iho i tō rātou ra mau upo’o, tē nā reira mai ra te Metua.</div><div class="francais">28 Et ils seront un fléau pour le peuple de ce pays. Néanmoins, lorsqu’ils auront reçu la plénitude de mon Évangile, alors, s’ils s’endurcissent le cœur contre moi, je ferai retomber leurs iniquités sur leur tête, dit le Père.</div></div><div class="verse-container"><div class="tahitien">29 ’E i reira e ha’amana’o ai au i te fafaura’a tā’u i fafau i tō’u ra mau ta’ata ; ’e ’ua fafau atu ho’i au ia rātou ē, e ha’aputuputu ’āmui mai au ia rātou i tō’u ihora tau mau ; ’e e hōro’a fa’ahou atu vau ia rātou te fenua o tō rātou ra mau metua ’ei ’āi’a nō rātou, ’oia ho’i te fenua ra nō Ierusalema, te fenua i fafauhia ra nō rātou ē a muri noa atu, tē nā reira mai ra te Metua.</div><div class="francais">29 Et je me souviendrai de l’alliance que j’ai faite avec mon peuple ; et j’ai fait alliance avec lui que je le rassemblerais lorsque je le jugerais bon, que je lui rendrais en héritage le pays de ses pères, qui est le pays de Jérusalem, qui est, pour lui, la terre promise à jamais, dit le Père.</div></div><div class="verse-container"><div class="tahitien">30 ’E a muri a’era, e tae mai te tau e porohia ai te ’īra’a nō tā’u ra ’evanelia ia rātou.</div><div class="francais">30 Et il arrivera que le moment vient où la plénitude de mon Évangile lui sera prêchée ;</div></div><div class="verse-container"><div class="tahitien">31 ’E e ti’aturi rātou iā’u nei, ’e ’o vau ’o Iesu Mesia, te Tamaiti a te Atua, ’e e pure atu ho’i i te Metua i tō’u ra i’oa.</div><div class="francais">31 et il croira en moi, il croira que je suis Jésus-Christ, le Fils de Dieu, et priera le Père en mon nom.</div></div><div class="verse-container"><div class="tahitien">32 I reira e fa’ateitei tō rātou mau tīa’i i tō rātou reo, ’e e ’āmui tāhō’ē tō rātou reo i te hīmenera’a ; ’e e ’ite rātou te mata ’e te mata.</div><div class="francais">32 La voix de leurs sentinelles retentit ; elles élèvent la voix, elles poussent ensemble des cris d’allégresse ; car de leurs propres yeux elles voient.</div></div><div class="verse-container"><div class="tahitien">33 I reira e ha’aputuputu ’āmui fa’ahou mai ai te Metua ia rātou, ’e e hōro’a atu ai ia Ierusalema ’ei fenua ’āi’a nō rātou.</div><div class="francais">33 Alors le Père le rassemblera de nouveau, et lui donnera Jérusalem comme pays de son héritage.</div></div><div class="verse-container"><div class="tahitien">34 I reira e puroro noa atu ai te ’oa’oa—’A hīmene ’āmui mai, e te mau vāhi ano nō Ierusalema ; ’ua ha’amāhanahana ho’i te Metua i tōna mau ta’ata, ’e ’ua fa’aora ’oia ia Ierusalema.</div><div class="francais">34 Alors il éclatera de joie : Eclatez ensemble en cris de joie, ruines de Jérusalem ; car le Père console son peuple, il rachète Jérusalem.</div></div><div class="verse-container"><div class="tahitien">35 ’Ua fa’a’ite te Metua i tōna rima mo’a i mua i te mata o te mau nūna’a ato’a ; ’e e ’ite te mau hope’a ato’a o te fenua nei i te fa’aorara’a a te Metua ; ’e te Metua ’e ’o vau nei hō’ē ïa.</div><div class="francais">35 Le Père découvre le bras de sa sainteté, aux yeux de toutes les nations ; et toutes les extrémités de la terre verront le salut du Père ; et le Père et moi sommes un.</div></div><div class="verse-container"><div class="tahitien">36 ’E i reira e tupu ai tei pāpa’ihia, ’o tei nā ’ō mai ē : ’A ara, ’a ara, ’e ’a ’ahu na i tō pūai, e Ziona ; ’a ’ahu na i tō mau ’ahu nehenehe, e Ierusalema, ’e te ’oire mo’a ē ; ’e mai teie taime atu ’eiaha roa te feiā peritome ’ore ’e te vi’ivi’i e tomo mai i roto ia ’oe na.</div><div class="francais">36 Et alors sera réalisé ce qui est écrit : Réveille-toi ! réveille-toi de nouveau, et revêts-toi de ta force, ô Sion ; revêts tes habits de fête, ô Jérusalem, ville sainte ! Car il n’entrera plus chez toi ni incirconcis ni impur.</div></div><div class="verse-container"><div class="tahitien">37 ’A ueue na ia ’oe i te repo ra ; ’a ti’a i ni’a ; ’a pārahi i raro, e Ierusalema ; e tātara na ia ’oe i te mau tā’amu i ni’a i tō ’a’ī na, e te tamāhine fa’atītīhia nō Ziona ē.</div><div class="francais">37 Secoue ta poussière, lève-toi, mets-toi sur ton séant, Jérusalem ! Détache les liens de ton cou, captive, fille de Sion !</div></div><div class="verse-container"><div class="tahitien">38 Tē nā ’ō mai ra ho’i te Fatu : ’ua ho’o ’outou ia ’outou iho i te aore ; ’e e ho’o-fa’ahou-hia mai ho’i ’outou ma te moni ’ore.</div><div class="francais">38 Car ainsi parle le Seigneur : C’est gratuitement que vous avez été vendus, et ce n’est pas à prix d’argent que vous serez rachetés.</div></div><div class="verse-container"><div class="tahitien">39 ’Oia mau, ’oia mau, tē parau atu nei au ia ’outou na, e ’ite tō’u ra mau ta’ata i tō’u nei i’oa ; ’oia ïa, i taua mahana ra e ’ite rātou ē ’o vau ïa te parau nei.</div><div class="francais">39 En vérité, en vérité, je vous dis que mon peuple connaîtra mon nom ; oui, il saura, en ce jour, que c’est moi qui parle.</div></div><div class="verse-container"><div class="tahitien">40 ’E i reira, e parau atu ai rātou ē : ’Auē te nehenehe o te ’āvae o te ve’a i ni’a i te mau mou’a, ’o tei hōpoi mai i te mau parau maita’i ia rātou, ’o tei fa’a’ite mai i te parau hau ; ’o tei hōpoi mai i te mau parau maita’i ia rātou ’o tei maita’i, ’o tei fa’a’ite mai i te fa’aorara’a ; ’o tei parau mai ia Ziona : Tē fa’atere ari’i nei tō ’oe Atua !</div><div class="francais">40 Et alors il dira : Qu’ils sont beaux sur les montagnes, les pieds de celui qui lui apporte de bonnes nouvelles, qui publie la paix ! De celui qui lui apporte de bonnes nouvelles, qui publie le salut ! De celui qui dit à Sion : Ton Dieu règne !</div></div><div class="verse-container"><div class="tahitien">41 ’E i reira e puroro noa atu ai te reo, i te nā-’ō-ra’a atu ē : ’A haere atu ’outou, ’a haere atu ’outou, ’a haere atu ’outou i rāpae mai reira atu ; ’eiaha roa e tāpe’a noa atu i te mea vi’ivi’i ; ’a haere atu ’outou i rāpae mai rotopū mai iāna ra ; ’ia mā ’outou ’o tē amo nei i te mau fāri’i a te Fatu ra.</div><div class="francais">41 Et alors, s’élèvera un cri : Partez, partez, sortez de là ! Ne touchez rien d’impur ! Sortez du milieu d’elle ! Purifiez-vous, vous qui portez les vases du Seigneur !</div></div><div class="verse-container"><div class="tahitien">42 ’Eiaha roa ho’i ’outou e haere rū noa i rāpae ’e ’eiaha ho’i e horo ’ē atu ; e haere atu ho’i te Fatu nā mua ia ’outou, ’e nā te Atua nō ’Īserā’ela ’outou e pāruru i muri.</div><div class="francais">42 Ne sortez pas avec précipitation, ne partez pas en fuyant ; car le Seigneur ira devant vous, et le Dieu d’Israël fermera votre marche.</div></div><div class="verse-container"><div class="tahitien">43 Inaha, e fa’atere ’aravihi maita’i tō’u tāvini ; e fa’ateiteihia ’oia ’e e fa’ahanahanahia ’e e teitei roa ho’i.</div><div class="francais">43 Voici, mon serviteur prospérera ; il montera, il s’élèvera, il s’élèvera bien haut.</div></div><div class="verse-container"><div class="tahitien">44 E rave rahi feiā tei māere ia ’oe—’ua fa’a’ino-roa-hia tōna hōho’a mata hau atu i tō te mau ta’ata ato’a ra, ’e tōna huru i te huru o te mau tamari’i tamāroa a te ta’ata ato’a nei—</div><div class="francais">44 De même qu’il été pour plusieurs un sujet d’effroi, tant son visage était défiguré, tant son aspect différait de celui des fils de l’homme,</div></div><div class="verse-container"><div class="tahitien">45 ’Oia ato’a te mau nūna’a e rave rahi, e pīpīhia ïa e ana ; e māmū noa ho’i te vaha o te mau ari’i i mua iāna ; ’e e ’ite atu ho’i rātou i tei ’ore i fa’a’itehia atu ia rātou ra ; ’e e māramarama ho’i rātou i tei ’ore i fa’aro’ohia e rātou ra.</div><div class="francais">45 de même il sera pour beaucoup de peuples un sujet de joie ; devant lui des rois fermeront la bouche ; car ils verront ce qui ne leur avait point été raconté, ils apprendront ce qu’ils n’avaient point entendu.</div></div><div class="verse-container"><div class="tahitien">46 ’Oia mau, ’oia mau, tē parau atu nei au ia ’outou na, e tupu mau teie mau mea ato’a, mai tā te Metua i fa’aue mai iā’u. ’E i reira, e fa’atupuhia ai teie fafaura’a ’o tā te Metua i fafau atu i tōna ra mau ta’ata ; ’e i reira Ierusalema e pārahi-fa’ahou-hia ai e tō’u ra mau ta’ata, ’e e riro te reira ’ei fenua ’āi’a nō rātou.</div><div class="francais">46 En vérité, en vérité, je vous le dis, toutes ces choses arriveront certainement, comme le Père me l’a commandé. Alors cette alliance que le Père faite avec son peuple sera accomplie ; et alors Jérusalem sera de nouveau habitée par mon peuple, et elle sera le pays de son héritage.</div></div>
    <div class="verse-container introduction"><div class="tahitien">E ha’aputuputuhia ’Īserā’ela ’ia tae mai te Buka a Moromona—E fa’arirohia te mau ’Ētene ’ei feiā ti’amā i ni’a i te fenua Amerika—E fa’aorahia rātou mai te mea e ti’aturi ’e e ha’apa’o rātou ; ’ia ’ore rā e tāpū-’ē-hia rātou ’e e ha’amouhia—Nā ’Īserā’ela e patu i te Ierusalema ’Āpī, ’e e ho’i mai te mau ’ōpū i mo’e na. Fātata 34M.M.</div><div class="francais">Israël sera rassemblé lorsque le Livre de Mormon paraîtra — Les Gentils seront installés comme peuple libre en Amérique — Ils seront sauvés s’ils croient et obéissent ; sinon, ils seront retranchés et détruits — Israël bâtira la nouvelle Jérusalem, et les tribus perdues reviendront. Vers 34 apr. J.-C.</div></div>
    <p>
        <a href="chapter_11_19.html">Chapitre précédent</a> | 
        <a href="chapter_11_21.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
