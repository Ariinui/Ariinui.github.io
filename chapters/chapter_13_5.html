
<!DOCTYPE html>
<html lang="fr">
<head>
    <meta charset="UTF-8">
    <title>Morm Chapitre 5</title>
    <link rel="stylesheet" href="../styles.css">
</head>
<body>
    <h1>Morm</h1>
    <h2>Morm Chapitre 5</h2>
    <div class="verse-container"><div class="tahitien">1 ’E i muri a’era, ’ua haere atu ra vau i rotopū i te mau ’āti Nephi, ’e ’ua tātarahapa ihora vau i te tapu ’o tā’u i tapu, i te nā-’ō-ra’a ē, e ’ore roa vau e tauturu ia rātou ; ’e ’ua mā’iti fa’ahou ihora rātou iā’u ’ia arata’i i tō rātou mau nu’u fa’ehau, ’e ’ua mana’o ho’i rātou ē, e ti’a iā’u ’ia fa’aora ia rātou i tō rātou mau ’ati.</div><div class="francais">1 Et il arriva que j’allai parmi les Néphites et me repentis du serment que j’avais fait de ne plus les aider ; et ils me donnèrent de nouveau le commandement de leurs armées, car ils me considéraient comme quelqu’un qui pouvait les délivrer de leurs afflictions.</div></div><div class="verse-container"><div class="tahitien">2 Inaha rā, ’aita roa vau i ti’aturi, nō te mea ’ua ’ite au i te mau ha’avāra’a a te Fatu ’o tē tae mai i ni’a iho ia rātou ; ’e ’aita ho’i rātou i tātarahapa i tā rātou mau ’ohipa ’ī’ino, ’ua ’aro atu rā rātou nō te pāruru i tō rātou ora, ma te ti’aoro ’ore atu i Tei Hamani ia rātou ra.</div><div class="francais">2 Mais voici, j’étais sans espoir, car je connaissais les jugements du Seigneur qui allaient s’abattre sur eux ; car ils ne se repentaient pas de leurs iniquités, mais luttaient pour conserver la vie, sans faire appel à cet Être qui les avait créés.</div></div><div class="verse-container"><div class="tahitien">3 ’E i muri a’era, ’ua haere mai ra te mau ’āti Lamana e ’aro ia mātou, ’e ’ua horo atu mātou i te ’oire ra nō Ioridana ; inaha rā, ’ua tūra’ihia atu rātou i muri ’e ’aita rātou i haru i te ’oire i taua taime ra.</div><div class="francais">3 Et il arriva que les Lamanites vinrent contre nous, alors que nous nous étions enfuis à la ville de Jourdain ; mais voici, ils furent repoussés, de sorte qu’ils ne prirent pas la ville à ce moment-là.</div></div><div class="verse-container"><div class="tahitien">4 ’E i muri a’era, ’ua haere fa’ahou mai ra rātou e ’aro ia mātou, ’e ’ua pāruru mātou i te ’oire. ’E tē vai ra te tahi atu ā mau ’oire i pāruruhia e te mau ’āti Nephi, ’e nō te pa’ari o te mau ha’apūra’a ’ua fifi ihora rātou ’e ’aita atu ra i ti’a ia rātou ’ia haere mai i te fenua i mua ia mātou, nō te ha’amou i te mau ta’ata o tō mātou ra fenua.</div><div class="francais">4 Et il arriva qu’ils vinrent de nouveau contre nous, et nous conservâmes la ville. Et il eut aussi d’autres villes qui furent conservées par les Néphites, places fortes qui les arrêtèrent, de sorte qu’ils ne purent entrer dans la région qui s’étendait devant nous, pour détruire les habitants de notre pays.</div></div><div class="verse-container"><div class="tahitien">5 ’E i muri a’era, te mau fenua ato’a tā mātou i haere atu, ’e ’aita tō reira mau ta’ata i ha’aputuputuhia, ’ua ha’amouhia ïa rātou ’e te mau ’āti Lamana, ’e ’ua tāninahia tō rātou mau ’oire rarahi ’e te mau ’oire ri’i i te auahi ; ’e ’ua ma’iri ihora te toru hānere ’e hitu ’ahuru ’e ma iva o te matahiti.</div><div class="francais">5 Mais il arriva que tous les pays à côté desquels nous étions passés et dont les habitants n’avaient pas été rassemblés, furent détruits par les Lamanites, et leurs bourgs, et leurs villages, et leurs villes furent brûlés par le feu ; et ainsi, trois cent soixante-dix-neuf ans étaient passés.</div></div><div class="verse-container"><div class="tahitien">6 ’E i muri a’era, ’ia tae a’era i te toru hānere ’e va’u ’ahuru o te matahiti, ’ua haere fa’ahou mai ra te mau ’āti Lamana e ’aro ia mātou, ’e ’ua ti’a atu mātou nō te ’aro ia rātou ma te mata’u ’ore ; ’āre’a rā ’ua riro te reira ’ei mea faufa’a ’ore, ’e nō te rahi o tō rātou mau ta’ata i ta’ata’ahi noa ai rātou i te mau ’āti Nephi i raro a’e i tō rātou ra ’āvae.</div><div class="francais">6 Et il arriva que la trois cent quatre-vingtième année, les Lamanites vinrent de nouveau nous livrer bataille, et nous leur résistâmes hardiment ; mais tout cela était en vain, car leur nombre était si grand qu’ils foulaient le peuple des Néphites sous leurs pieds.</div></div><div class="verse-container"><div class="tahitien">7 ’E i muri a’era, ’ua horo fa’ahou atu ra mātou, ’e te feiā ’oi’oi a’e i te horo i te mau ’āti Lamana ra, ’ua ora atu ïa, ’e te feiā tāere iho i te horo i te mau ’āti Lamana ra ’ua taparahihia ïa ’e ’ua ha’amou-roa-hia.</div><div class="francais">7 Et il arriva que nous prîmes de nouveau la fuite, et ceux dont la fuite était plus rapide que l’avance des Lamanites échappèrent, et ceux dont la fuite ne dépassait pas l’avance des Lamanites furent balayés et détruits.</div></div><div class="verse-container"><div class="tahitien">8 ’E i teienei, inaha, ’aita vau, ’o Moromona, i hina’aro ’ia fa’aahoaho i te ’ā’au o te mau ta’ata nā roto i te fa’a’itera’a atu ia rātou i te ri’ari’a rahi nō te ha’amani’ira’a toto ’e te taparahira’a ta’ata i fa’a’itehia mai i mua i tō’u nei mata ; ’āre’a rā ’ua ’ite au ē, e mea ti’a i taua mau mea nei ’ia fa’a’itehia atu, ’e e mea ti’a ato’a ho’i i te mau mea ato’a i hunahia ’ia fa’a’ite-pāpū-hia i ni’a i te mau tāpo’i fare e ti’a ai—</div><div class="francais">8 Et maintenant, voici, moi, Mormon, je ne désire pas déchirer l’âme des hommes en leur exposant l’affreux spectacle de sang et de carnage qui se présenta à mes yeux ; mais, sachant que ces choses doivent certainement être dévoilées, et que tout ce qui est caché doit être révélé sur les toits —</div></div><div class="verse-container"><div class="tahitien">9 ’E e mea ti’a roa ato’a i te ’ite nō teie mau mea ’ia fa’ataehia atu i te toe’a o teie nei feiā, ’e i te mau ’Ētene ato’a ho’i, ’o tā te Fatu i parau ē, e ha’apurara rātou i teie nei feiā, ’e e fa’arirohia teie nei feiā ’ei mea faufa’a ’ore i rotopū ia rātou—no reira tē pāpa’i nei au i teie nei parau ri’i ha’apotohia, ma te mata’u i te pāpa’i i te tā’āto’ara’a o te ’ā’amu nō te mau mea i ’itehia e au ra, nō te mea tē vai ra te fa’auera’a ’o tā’u i fāri’i, ’e ’ia ’ore ato’a ’outou ’ia ’oto rahi nō te parauti’a ’ore o teie nei feiā.</div><div class="francais">9 et aussi que la connaissance de ces choses doit parvenir au reste de ce peuple, et aussi aux Gentils, dont le Seigneur dit qu’ils disperseraient ce peuple, et que ce peuple serait compté pour rien parmi eux — c’est pourquoi, j’écris un court abrégé, n’osant pas faire le récit complet des choses que j’ai vues, à cause du commandement que j’ai reçu, et aussi afin que vous n’ayez pas une trop grande tristesse à cause de la méchanceté de ce peuple.</div></div><div class="verse-container"><div class="tahitien">10 ’E i teienei, inaha, teie tā’u e parau atu nei i tō rātou hua’ai, ’e i te mau ’Ētene ato’a ho’i ’o tei fa’aherehere i te ’utuāfare o ’Īserā’ela, ’e ’o tei māramarama ’e ’o tei ’ite nō hea mai tō rātou mau ha’amaita’ira’a.</div><div class="francais">10 Et maintenant, voici, cela je le dis à leur postérité, et aussi aux Gentils qui se préoccupent de la maison d’Israël, qui comprennent et savent d’où viennent leurs bénédictions.</div></div><div class="verse-container"><div class="tahitien">11 ’Ua ’ite ho’i au ē, e ’oto rātou nō te ’ati rahi o te ’utuāfare o ’Īserā’ela ; ’oia ïa, e ’oto rātou nō te ha’amoura’ahia teie nei feiā ; e ’oto rātou nō te mea ’aita teie nei feiā i tātarahapa ’ia ti’a ia rātou ’ia fa’ahereherehia i roto i te rima o Iesu.</div><div class="francais">11 Car je sais que ceux-là seront attristés de la calamité de la maison d’Israël ; oui, ils seront attristés de la destruction de ce peuple ; ils seront attristés de ce que ce peuple ne s’est pas repenti, de sorte qu’il aurait pu être serré dans les bras de Jésus.</div></div><div class="verse-container"><div class="tahitien">12 I teienei, ’ua pāpa’ihia teie nei mau mea i te toe’a o te ’utuāfare o Iakoba ; ’e ’ua pāpa’ihia te reira mai teie te huru, nō te mea ’ua ’ite te Atua ē, e ’ore roa te parauti’a ’ore e fa’atae mai i te reira ia rātou ; ’e e mea ti’a ho’i i te reira ’ia hunahia i te Fatu ra, ’e ’ia fa’ataehia mai i tōna ra tau mau.</div><div class="francais">12 Or, ces choses sont écrites au reste de la maison de Jacob, et elles sont écrites de cette manière parce que Dieu sait que la méchanceté ne les leur fera pas parvenir ; et elles doivent être cachées pour le Seigneur, afin de paraître lorsqu’il le jugera bon.</div></div><div class="verse-container"><div class="tahitien">13 ’E ’o teie ïa te fa’auera’a tā’u i fāri’i ; ’e inaha, e tae mai te reira mai te au i te fa’auera’a a te Fatu, i te tau e au iāna, i roto i tōna ra pa’ari.</div><div class="francais">13 Et tel est le commandement que j’ai reçu. Et voici, elles paraîtront selon le commandement du Seigneur, lorsqu’il le jugera bon dans sa sagesse.</div></div><div class="verse-container"><div class="tahitien">14 ’E inaha, e fa’ataehia atu te reira i te feiā ti’aturi ’ore o te mau ’āti Iuda ; ’e teie ho’i te tumu e fa’ataehia atu ai te reira—’ia fa’a’ite-pāpū-hia rātou ē, ’o Iesu te Mesia, te Tamaiti a te Atua ora ; ’ia ti’a i te Metua ’ia fa’atupu i tāna ’ōpuara’a rahi ’e te mure ’ore, nā roto i tāna Tamaiti here rahi, te fa’aho’ira’a mai i te mau ’āti Iuda ’e ’aore rā i te ’utuāfare pā’āto’a o ’Īserā’ela, i tō rātou fenua ’āi’a, ’o tā te Fatu tō rātou Atua i hōro’a atu ia rātou, nō te fa’atupu i tāna ra fafaura’a.</div><div class="francais">14 Et voici, elles iront aux incrédules d’entre les Juifs ; et elles iront dans le but de les persuader que Jésus est le Christ, le Fils du Dieu vivant, afin que le Père puisse réaliser, par son Bien-aimé, son grand dessein éternel, qui est de ramener les Juifs, ou toute la maison d’Israël, au pays de leur héritage, que le Seigneur, leur Dieu, leur donné, pour accomplir son alliance ;</div></div><div class="verse-container"><div class="tahitien">15 ’E ’ia ti’aturi rahi ato’a atu ā te hua’ai o teie nei feiā i tāna ’evanelia, ’o tē tae atu ia rātou nā roto mai i te mau ’Ētene ; ’e e ha’apurarahia ho’i teie nei feiā, ’e e riro rātou ’ei mea huru ’ere’ere, ’ei feiā vi’ivi’i ’e te peu hā’iri’iri, ’o tei hau atu i te ’ino i te tahi atu feiā i ora na i rotopū ia mātou i te mātāmua, ’oia ïa, ’e i te feiā ’o tei ora na i rotopū i te mau ’āti Lamana, e nō tō rātou ti’aturi ’ore ’e te ha’amori ’īdolo i tupu ai te reira.</div><div class="francais">15 et aussi pour que la postérité de ce peuple croie plus complètement en son Évangile, qui ira des Gentils parmi elle ; car ce peuple sera dispersé et deviendra un peuple sombre, souillé et repoussant, au-delà de toute description de ce qui jamais été parmi nous, oui, de ce qui été parmi les Lamanites, et cela à cause de son incrédulité et de son idolâtrie.</div></div><div class="verse-container"><div class="tahitien">16 Inaha ho’i, ’ua fa’aea te Vārua o te Fatu i te tāparu noa i tō rātou mau metua, ’e ’aita te Mesia ’e te Atua i pīha’i iho ia rātou i roto i te ao nei ; ’e ’ua ha’apurara-noa-hia rātou mai te ota i mua i te mata’i ra.</div><div class="francais">16 Car voici, l’Esprit du Seigneur déjà cessé de lutter avec leurs pères ; et ils sont sans Christ et sans Dieu dans le monde ; et ils sont chassés comme la balle emportée par le vent.</div></div><div class="verse-container"><div class="tahitien">17 I riro na ho’i rātou i te mātāmua ra ’ei feiā nehenehe, ’e i riro na ho’i te Mesia ’ei tīa’i māmoe nō rātou ; ’oia ïa, i arata’ihia na ho’i rātou e te Atua te Metua.</div><div class="francais">17 Ils étaient jadis un peuple agréable et ils avaient le Christ pour berger ; oui, ils étaient conduits par Dieu le Père.</div></div><div class="verse-container"><div class="tahitien">18 I teienei rā, inaha, tē arata’ihia nei rātou e Sātane, mai te ota e pe’e i mua i te mata’i ra, ’e ’aore rā mai te hō’ē pahī e tāhurihuri noa i ni’a i te mau ’are miti, ’aore e ’ie ’e ’aore ato’a e tūtau, ’e ’aore ato’a ho’i e hoe nō te fa’atere i te pahī ; ’e mai taua pahī ra, ’oia ato’a ïa rātou.</div><div class="francais">18 Mais maintenant, voici, ils sont conduits çà et là par Satan, comme la balle est emportée par le vent, ou comme un navire sans voile ni ancre, et sans rien pour le gouverner, est ballotté sur les vagues ; et ils sont comme lui.</div></div><div class="verse-container"><div class="tahitien">19 ’E inaha, ’ua tāpe’a mai te Fatu i tō rātou mau ha’amaita’ira’a, ’o tē ti’a ia rātou ’ia fāri’i i ni’a i te fenua nei, nō te mau ’Ētene ’o tē fāri’i i te fenua.</div><div class="francais">19 Et voici, le Seigneur réservé les bénédictions qu’ils auraient pu recevoir dans le pays aux Gentils qui posséderont le pays.</div></div><div class="verse-container"><div class="tahitien">20 Inaha rā, a muri a’era, e tīahihia ’e e ha’apurarahia ho’i rātou e te mau ’Ētene ; ’e i muri a’e i tō rātou tīahira’ahia ’e te ha’apurarara’ahia e te mau ’Ētene ra, inaha, ’ei reira te Fatu e ha’amana’o ai i tāna ra fafaura’a ’o tāna i fafau atu ia Aberahama ’e i te ’utuāfare pā’āto’a o ’Īserā’ela.</div><div class="francais">20 Mais voici, il arrivera qu’ils seront chassés et dispersés par les Gentils ; et lorsqu’ils auront été chassés et dispersés par les Gentils, voici, alors le Seigneur se souviendra de l’alliance qu’il faite avec Abraham et avec toute la maison d’Israël.</div></div><div class="verse-container"><div class="tahitien">21 ’E ’oia ato’a e ha’amana’o te Fatu i te mau pure a te feiā parauti’a, ’o tei purehia atu iāna nō rātou ra.</div><div class="francais">21 Et le Seigneur se souviendra aussi des prières que les justes lui ont adressées pour eux.</div></div><div class="verse-container"><div class="tahitien">22 ’E i reira, e te mau ’Ētene ē, nāhea e ti’a ai ia ’outou ’ia ti’a atu i mua i te mana o te Atua, maori rā ’ia tātarahapa ’outou ’e ’ia fāriu ’ē atu i tō ’outou ra mau haere’a vi’ivi’i ?</div><div class="francais">22 Et alors, ô Gentils, comment pourrez-vous subsister devant la puissance de Dieu, si vous ne vous repentez pas et ne vous détournez pas de vos voies mauvaises ?</div></div><div class="verse-container"><div class="tahitien">23 ’Aita ānei ’outou i ’ite ē, tei roto ’outou i te rima o te Atua ? ’Aita ānei ’outou i ’ite ē, tei iāna te mana tā’āto’a, ’e nā roto i tāna ra parau mana rahi e ’ōtaro-’āmui-hia te fenua nei mai te parau ’ōtarohia ra ?</div><div class="francais">23 Ne savez-vous pas que vous êtes dans les mains de Dieu ? Ne savez-vous pas qu’il tout pouvoir et qu’à son grand commandement, la terre sera roulée comme un livre ?</div></div><div class="verse-container"><div class="tahitien">24 Nō reira, ’a tātarahapa ’outou, ’e ’a fa’aha’eha’a ia ’outou iho i mua iāna, ’o te fa’atae mai ’oia i tāna ha’avāra’a parauti’a i ni’a ia ’outou na—’o te haere ti’a atu te hō’ē toe’a nō te hua’ai o Iakoba i rotopū ia ’outou na mai te liona ra, ’e ’a hahae fa’ahu’ahu’a ai ia ’outou ’e ’aore te hō’ē noa atu e ti’a ’ia fa’aora.</div><div class="francais">24 C’est pourquoi, repentez-vous, et humiliez-vous devant lui, de peur qu’il ne sorte en justice contre vous — de peur qu’un reste de la postérité de Jacob n’aille parmi vous comme un lion, et ne vous déchire, et qu’il n’y ait personne pour délivrer.</div></div>
    <div class="verse-container introduction"><div class="tahitien">’Ua ha’aputuputu atu te mau ’āti Nephi i te fenua ra nō Kumora nō te ’arora’a hope’a—’Ua huna Moromona i te mau pāpa’a parau mo’a i roto i te ’āivi ra o Kumora—’Ua upo’oti’a te mau ’āti Lamana, ’e ’ua ha’amouhia te nūna’a ’āti Nephi—E rave rahi hānere tauatini ta’ata i taparahihia i te ’o’e. Fātata 385M.M.</div><div class="francais">Les Néphites se rassemblent au pays de Cumorah pour les batailles finales — Mormon cache les annales sacrées dans la colline de Cumorah — Les Lamanites sont victorieux, et la nation néphite est détruite — Des centaines de milliers sont tués par l’épée. Vers 385 apr. J.-C.</div></div>
    <nav>
        <a href="chapter_13_4.html">Chapitre précédent</a> | 
        <a href="chapter_13_6.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
