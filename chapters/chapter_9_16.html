
<!DOCTYPE html>
<html lang="fr">
<head>
    <meta charset="UTF-8">
    <title>Alma Chapitre 16</title>
    <link rel="stylesheet" href="../styles.css">
</head>
<body>
    <h1>Alma</h1>
    <h2>Alma Chapitre 16</h2>
    <div class="verse-container"><div class="tahitien">19 ’E ’o te hope’a te reira nō te ’ahuru o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">19 Et ainsi finit la dixième année du règne des juges sur le peuple de Néphi.</div></div>
    <div class="verse-container"><div class="tahitien">1 ’E i muri a’era, i te ’ahuru ma hō’ē o te matahiti, i te pae o te mahana ’e te piti o te ’āva’e, nō te fa’aterera’a a te mau ha’avā i ni’a i te mau ta’ata o Nephi, ’ua vai noa te hau rahi i ni’a i te fenua nō Zarahemela, ’aita te mau ’arora’a ’e te mau mārōra’a i tupu nō te tahi mau matahiti te maoro, ’e ’ia tae a’era i te pae o te mahana nō te piti o te ’āva’e i te ’ahuru ma hō’ē o te matahiti, ’ua fa’aro’ohia ihora te parau nō te ’arora’a ē ’ati noa a’e te fenua.</div><div class="francais">1 Et il arriva que la onzième année du règne des juges sur le peuple de Néphi, le cinquième jour du deuxième mois, une grande paix ayant régné au pays de Zarahemla, aucune guerre ni aucune querelle n’ayant eu lieu pendant un certain nombre d’années, jusqu’au cinquième jour du deuxième mois de la onzième année, un cri de guerre se fit entendre dans tout le pays.</div></div><div class="verse-container"><div class="tahitien">2 Inaha ho’i, ’ua tae mai te mau nu’u fa’ehau ’āti Lamana nā te pae i te mēdēbara, i te mau ’ōti’a o te fenua, ē tae roa mai i te ’oire ra nō Amoniha, ’e ’ua ha’amata ihora i te taparahi i te mau ta’ata ’e i te ha’amou ho’i i te ’oire.</div><div class="francais">2 Car voici, les armées des Lamanites étaient entrées par le côté du désert, dans les régions frontières du pays, dans la ville d’Ammonihah, et commencèrent à tuer le peuple et à détruire la ville.</div></div><div class="verse-container"><div class="tahitien">3 ’E i teienei, i muri a’era, nā mua i ti’a ai i te mau ’āti Nephi ’ia ha’aputuputu i te hō’ē nu’u fa’ehau nava’i maita’i nō te ti’avaru atu ia rātou i rāpae i te fenua, ’ua ha’amou rātou i te mau ta’ata e pārahi ra i te ’oire nō Amoniha, ’e te tahi pae ato’a ho’i i te ’ōti’a nō te fenua ra nō Noa, ’e ’ua hōpoi tītī atu ho’i i te tahi pae i roto i te mēdēbara.</div><div class="francais">3 Et alors, il arriva qu’avant que les Néphites puissent lever une armée suffisante pour les chasser du pays, ils avaient détruit le peuple qui était dans la ville d’Ammonihah, et aussi un certain nombre autour des régions frontières de Noé, et en avaient emmené d’autres captifs dans le désert.</div></div><div class="verse-container"><div class="tahitien">4 I teienei, i muri a’era, ’ua hina’aro te mau ’āti Nephi ’ia roa’a fa’ahou mai te mau ta’ata i hōpoi-tītī-hia i roto i te mēdēbara.</div><div class="francais">4 Or, il arriva que les Néphites désirèrent reprendre ceux qui avaient été emmenés captifs dans le désert.</div></div><div class="verse-container"><div class="tahitien">5 Nō reira, tei rotopū ia rātou te hō’ē ta’ata i fa’ata’ahia ’ei ra’atira rahi i ni’a i te mau nu’u fa’ehau o te mau ’āti Nephi, (’e ’o Zorama tōna i’oa, ’e tē vai ra tāna e piti tamaiti, ’o Lehi ’e ’o Aha)—i teie nei ’ua ’ite Zorama ’e tāna nā tamaiti to’opiti e tahu’a rahi ’o Alama i ni’a a’e i te ’ēkālesia, ’e i tō rātou fa’aro’ora’a ē, tei iāna te vārua nō te tohu, nō reira ’ua haere mai ra rātou iāna, ’e ’ua hina’aro rātou ’ia ’ite ē, ’ua ti’a ānei i te Fatu ’ia haere atu rātou i roto i te mēdēbara nō te ’imi i tō rātou mau taea’e, ’o tei hōpoi-tītī-hia ’e te mau ’āti Lamana.</div><div class="francais">5 C’est pourquoi, celui qui avait été désigné comme capitaine en chef des armées des Néphites (et son nom était Zoram, et il avait deux fils, Léhi et Aha) — or, Zoram et ses deux fils, sachant qu’Alma était grand prêtre de l’Église, et ayant appris qu’il avait l’esprit de prophétie, allèrent donc auprès de lui et désirèrent apprendre de lui où le Seigneur voulait qu’ils aillent dans le désert, à la recherche de leurs frères qui avaient été faits captifs par les Lamanites.</div></div><div class="verse-container"><div class="tahitien">6 ’E i muri a’era, ’ua ani atu ra Alama i te Fatu nō ni’a i taua mea ra. ’E ’ua ho’i mai ra Alama ’e ’ua nā ’ō atu ra ia rātou : Inaha, e haere te mau ’āti Lamana i terā pae mai o te ’ānāvai ra Sidona, i te pae apato’a i te mēdēbara, i’ō roa atu i te mau ’ōti’a o te fenua ra nō Maniti. ’E inaha, i reira ’outou e ’aro atu ai ia rātou, i te pae i te hiti’a o te rā i te ’ānāvai ra Sidona, ’e i reira ho’i te Fatu e tu’u mai ai ia ’outou i tō ’outou mau taea’e i hōpoi-tītī-hia e te mau ’āti Lamana.</div><div class="francais">6 Et il arriva qu’Alma interrogea le Seigneur à ce sujet. Et Alma revint et leur dit : Voici, les Lamanites traverseront le fleuve Sidon dans le désert du sud, là-haut, au-delà des régions frontières du pays de Manti. Et voici, c’est là que vous les rencontrerez, à l’est du fleuve Sidon, et c’est là que le Seigneur vous livrera vos frères qui ont été faits captifs par les Lamanites.</div></div><div class="verse-container"><div class="tahitien">7 ’E i muri a’era, ’ua haere atu ra Zorama ’e tāna nā tamaiti ’e tō rātou mau nu’u fa’ehau ato’a i terā pae mai o te ’ānāvai ra Sidona, ’e ’ua haere ti’a atu ra i’ō roa atu i te mau ’ōti’a o te fenua ra nō Maniti ē tae roa atu i te mēdēbara i te pae apato’a, ’oia i te pae hiti’a o te rā i te ’ānāvai ra Sidona.</div><div class="francais">7 Et il arriva que Zoram et ses fils traversèrent le fleuve Sidon avec leurs armées, et marchèrent jusqu’au-delà des régions frontières de Manti, et entrèrent dans le désert du sud, qui était du côté est du fleuve Sidon.</div></div><div class="verse-container"><div class="tahitien">8 ’E ’ua ’aro atu ra rātou i te mau nu’u fa’ehau o te mau ’āti Lamana, ’e ’ua ha’apurarahia ’e ’ua ti’avaruhia ho’i te mau ’āti Lamana i roto i te mēdēbara ; ’e ’ua rave mai ra rātou i tō rātou mau taea’e i hōpoi-tītī-hia e te mau ’āti Lamana, ’e ’aita roa te hō’ē ’o rātou ’o tei hōpoi-tītī-hia i mo’e. ’E ’ua arata’ihia mai ra rātou e tō rātou mau taea’e i tō rātou ihora mau fenua.</div><div class="francais">8 Et ils tombèrent sur les armées des Lamanites, et les Lamanites furent dispersés et chassés dans le désert ; et ils prirent leurs frères, qui avaient été faits captifs par les Lamanites, et il n’y avait pas une seule âme d’entre eux qui eût été perdue parmi celles qui avaient été faites captives. Et ils furent amenés par leurs frères pour posséder leurs terres.</div></div><div class="verse-container"><div class="tahitien">9 ’E ’o te hope’a te reira nō te ’ahuru ma hō’ē o te matahiti nō te fa’aterera’a a te mau ha’avā, ’ua ti’avaruhia te mau ’āti Lamana i rāpae i te fenua, ’e ’ua ha’amouhia te mau ta’ata o Amoniha ; ’oia ïa, ’ua ha’amouhia te mau ta’ata ora ato’a nō te mau ’āti Amoniha, ’e tō rātou ato’a ’oire rahi ’o tā rātou i parau ē, e’ita roa e ti’a i te Atua ’ia ha’amou, nō te rahi o te reira.</div><div class="francais">9 Et ainsi finit la onzième année des juges, les Lamanites ayant été chassés hors du pays, et le peuple d’Ammonihah détruit ; oui, toute âme vivante des Ammonihahites fut détruite, et aussi leur grande ville, qu’ils disaient que Dieu ne pouvait pas détruire à cause de sa grandeur.</div></div><div class="verse-container"><div class="tahitien">10 Inaha rā, i roto i te hō’ē noa iho mahana ’ua vai ano noa te reira, ’e ’ua ’amuhia te mau tino pohe ’e te mau ’ūrī ’e te mau ’ānimara taehae nō te mēdēbara.</div><div class="francais">10 Mais voici, en un seul jour, elle fut laissée désolée ; et les cadavres furent mutilés par les chiens et les bêtes sauvages du désert.</div></div><div class="verse-container"><div class="tahitien">11 ’Āre’a rā, ’ia hope a’era te mau mahana e rave rahi, ’ua ha’apu’ehia tō rātou mau tino pohe i ni’a i te fenua nei, ’e ’ua tāpo’ihia te reira i te tāpo’i rairai. ’E i teienei, nō te rahi o te hau’a ’ino i reira, ’aita atu ra te mau ta’ata i ho’i atu e pārahi i te fenua ra nō Amoniha e rave rahi matahiti. ’E ’ua parauhia taua vāhi ra te Pau o tō Nehora ; nō te mea e pipi rātou tei taparahihia e Nehora ; ’e ’ua vai ano noa tō rātou fenua.</div><div class="francais">11 Néanmoins, après de nombreux jours, leurs cadavres furent entassés sur la surface de la terre, et ils furent légèrement recouverts. Et alors, la puanteur en était si grande que le peuple n’entra plus pendant de nombreuses années pour posséder le pays d’Ammonihah. Et il fut appelé Désolation des Néhors ; car ceux qui avaient été tués étaient de la confession de Néhor, et leurs terres demeurèrent désolées.</div></div><div class="verse-container"><div class="tahitien">12 E ’aita te mau ’āti Lamana i haere fa’ahou mai nō te ’aro i te mau ’āti Nephi, ē tae noa atu i te ’ahuru ma maha o te matahiti nō te fa’aterera’a a te mau ha’avā i ni’a i te mau ta’ata o Nephi. ’E nō reira e toru matahiti ’ua vai tāmau noa te hau i rotopū i te mau ta’ata o Nephi i ni’a i te fenua.</div><div class="francais">12 Et les Lamanites ne revinrent pas faire la guerre aux Néphites avant la quatorzième année du règne des juges sur le peuple de Néphi. Et c’est ainsi que pendant trois ans, le peuple de Néphi eut une paix continuelle dans tout le pays.</div></div><div class="verse-container"><div class="tahitien">13 ’E ’ua haere atu ra Alama rāua ’o Amuleka i te poro-haere-ra’a i te tātarahapa i te mau ta’ata i roto i tō rātou mau hiero, ’e tō rātou mau fare mo’a, ’e i roto ato’a i tō rātou mau sunago, tei hāmanihia mai te au i tā te mau ’āti Iuda.</div><div class="francais">13 Et Alma et Amulek allèrent prêcher le repentir au peuple dans ses temples et dans ses sanctuaires et aussi dans ses synagogues, qui étaient construites à la manière des Juifs.</div></div><div class="verse-container"><div class="tahitien">14 ’E te mau ta’ata ato’a ’o tei hina’aro ’ia fa’aro’o mai i tā rātou mau parau, ’o tā rātou ïa i ha’api’i atu i te parau a te Atua ma te fa’aea ’ore, ’e ma te ha’apa’o ’ore i te huru o te ta’ata.</div><div class="francais">14 Et tous ceux qui voulaient écouter leurs paroles, ils leur communiquaient continuellement la parole de Dieu, sans acception de personnes.</div></div><div class="verse-container"><div class="tahitien">15 ’E nō reira, ’ua haere atu ra Alama rāua ’o Amuleka, ’e e rave rahi atu ā ’o tei mā’itihia nō taua ’ohipa ra, nō te poro haere i te parau ē ’ati noa a’e te fenua. ’E ’ua fa’ati’ahia te ’ēkālesia i ni’a i te fenua tā’āto’a, ’e i roto i te retioni pā’āto’a ē ’ati noa a’e, ’e i rotopū ho’i i te mau ta’ata ato’a o te mau ’āti Nephi.</div><div class="francais">15 Et c’est ainsi qu’Alma et Amulek allèrent, et aussi beaucoup d’autres qui avaient été choisis pour l’œuvre, prêcher la parole dans tout le pays. Et l’établissement de l’Église devint général dans tout le pays, dans toute la région alentour, parmi tout le peuple des Néphites.</div></div><div class="verse-container"><div class="tahitien">16 ’E ’aita te hō’ē mea ’aifāito ’ore i rotopū ia rātou ; ’ua nīni’i mai te Fatu i tōna Vārua i ni’a i te fenua tā’āto’a nō te fa’aineine i te mana’o o te mau tamari’i a te ta’ata, ’oia ho’i, nō te fa’aineine i tō rātou ’ā’au ’ia fāri’i i te parau e ha’api’ihia ia rātou i te taime nō tōna taera’a mai—</div><div class="francais">16 Et il n’y avait pas d’inégalité parmi eux ; le Seigneur déversa son Esprit sur toute la surface du pays, pour préparer l’esprit des enfants des hommes, ou pour préparer leur cœur à recevoir la parole qui serait enseignée parmi eux au moment de sa venue —</div></div><div class="verse-container"><div class="tahitien">17 ’Ia ’ore rātou ’ia fa’a’eta’eta atu i te parau, ’e ’ia ’ore ho’i rātou ’ia riro ’ei feiā ti’aturi ’ore, ’e ’a ha’amouhia ai, ’ia fāri’i rā rātou i te parau ma te ’oa’oa, ’e mai te ’āma’a ra, ’ia poihia rātou i roto i te vine mau ra, ’ia ti’a ia rātou ’ia tomo atu i roto i te fa’aeara’a o te Fatu tō rātou Atua.</div><div class="francais">17 afin qu’ils ne soient pas endurcis contre la parole, afin qu’ils ne soient pas incrédules, et ne continuent pas jusqu’à la destruction, mais afin qu’ils reçoivent la parole avec joie, et soient greffés, comme une branche, sur la vraie vigne, afin qu’ils entrent dans le repos du Seigneur, leur Dieu.</div></div><div class="verse-container"><div class="tahitien">18 I teienei, taua mau tahu’a ra ’o tei hāhaere atu i rotopū i te mau ta’ata, ’ua a’o atu ra ïa rātou, ’eiaha e ha’avare, ’eiaha e fa’ahema, ’eiaha e fe’i’i, ’eiaha e mārō, ’eiaha e ’ino’ino, ’eiaha e fa’a’ino, ’e ’eiaha e ’eiā, ’eiaha e rave fa’atāpuni, ’eiaha e ’eiā haru, ’eiaha e taparahi i te ta’ata, ’eiaha e fa’aturi, ’e ’eiaha ho’i e rave i te mea faufau ; ma te ti’aoro ē, e mea au ’ore teie mau mea—</div><div class="francais">18 Or, les prêtres qui allaient parmi le peuple prêchaient contre tout ce qui était mensonges, et tromperies, et envies, et discordes, et malices, et injures, et vols, brigandages, pillages, meurtres, adultères et toute espèce de lasciveté, criant que ces choses-là ne devaient pas être —</div></div><div class="verse-container"><div class="tahitien">19 ’E tē fa’a’ite atu ra i te mau mea i fātata i te tupu mai ; ’oia ïa, tē fa’a’ite atu ra i te taera’a mai o te Tamaiti a te Atua, ’e tōna mau mamae ’e tōna pohera’a, ’e te ti’afa’ahoura’a o te feiā pohe ra.</div><div class="francais">19 prêchant concernant les choses qui allaient venir sous peu ; oui, prêchant concernant la venue du Fils de Dieu, ses souffrances et sa mort, et aussi la résurrection des morts.</div></div><div class="verse-container"><div class="tahitien">20 ’E e rave rahi ta’ata i ui mai i te vāhi e tae mai ai te Tamaiti a te Atua ; ’e ’ua ha’api’ihia ho’i rātou ē e fā mai ’oia ia rātou i muri a’e i tōna ti’afa’ahoura’a ; ’e ’ua fa’aro’o mai te mau ta’ata i te reira ma te pōpou rahi ’e te ’oa’oa.</div><div class="francais">20 Et beaucoup d’entre le peuple demandèrent en quel endroit le Fils de Dieu viendrait ; et on leur enseigna qu’il leur apparaîtrait après sa résurrection ; et cela, le peuple l’entendit avec une grande joie et beaucoup de réjouissance.</div></div><div class="verse-container"><div class="tahitien">21 ’E i teienei, i muri iho i te fa’ati’ara’ahia o te ’ēkālesia i ni’a i te fenua ē ’ati noa a’e—’e te roa’ara’a te rē i ni’a a’e i te diabolo, ’e te a’ora’ahia te parau a te Atua i tōna huru mau i tō te mau fenua ato’a, ’e tō te Fatu nīni’ira’a mai i tāna mau ha’amaita’ira’a i ni’a iho i te mau ta’ata—’e teie te hope’a nō te ’ahuru ma maha o te matahiti nō te fa’aterera’a a te mau ha’avā i ni’a i te mau ta’ata o Nephi.</div><div class="francais">21 Et alors, quand l’Église eut été établie dans tout le pays — ayant remporté la victoire sur le diable, et la parole de Dieu étant prêchée dans sa pureté dans tout le pays, et le Seigneur déversant ses bénédictions sur le peuple — ainsi finit la quatorzième année du règne des juges sur le peuple de Néphi.</div></div>
    <div class="verse-container introduction"><div class="tahitien">Te ’ā’amu nō te mau tamari’i tamāroa a Mosia, ’o tei pāto’i atu i tō rātou ti’ara’a nō te bāsileia nō te parau a te Atua, ’e tei haere atu i ni’a i te fenua ra nō Nephi nō te a’o atu i te mau ’āti Lamana ; tō rātou mau ’ati ’e tō rātou fa’aorara’ahia—mai te au i te pāpa’a parau a Alama.</div><div class="francais">Histoire des fils de Mosiah, qui rejetèrent leurs droits au royaume pour la parole de Dieu, et montèrent au pays de Néphi prêcher aux Lamanites ; leurs souffrances et leur délivrance — selon les annales d’Alma.</div></div>
    <p>
        <a href="chapter_9_15.html">Chapitre précédent</a> | 
        <a href="chapter_9_17.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
