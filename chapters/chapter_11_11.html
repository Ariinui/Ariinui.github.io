
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 11</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 11</h2>
    <div class="verse-container"><div class="tahitien">19 ’Ua fa’a’ite mai ’oia i tōna tino ia rātou, ’e ’ua tāvini ’oia ia rātou ; ’e e pāpa’ihia te ’ā’amu nō tāna ra tāvinira’a ia rātou i muri nei. Nō reira tē fa’aoti nei au i tā’u mau parau i teie nei taime.</div><div class="francais">19 leur montrant son corps et les instruisant ; et le récit de son ministère sera donné plus loin. C’est pourquoi, pour le moment, je finis mes paroles.</div></div>
    <div class="verse-container"><div class="tahitien">1 ’E i teienei, i muri a’era, ’ua ha’aputuputu ’āmui mai ra te mau ta’ata e rave rahi, nō te mau ta’ata o Nephi, ē ’ati noa a’e te hiero i te fenua ra nō ’Auhune ; ’e tē māere ra ’e tē ’ūmere ra ho’i rātou iho, ’e tē fa’a’ite ra te tahi i te tahi i te fa’ahuru-’ē-ra’a rahi ’e te māere i tupu.</div><div class="francais">1 Et alors, il arriva qu’une grande multitude du peuple de Néphi était rassemblée autour du temple qui était au pays d’Abondance ; et ils s’émerveillaient et s’étonnaient entre eux, et se montraient les uns aux autres le changement grand et étonnant qui avait eu lieu.</div></div><div class="verse-container"><div class="tahitien">2 ’E tē paraparau ato’a ra rātou nō ni’a i teie Iesu Mesia, nōna te tāpa’o i fa’a’itehia mai nō ni’a i tōna pohera’a.</div><div class="francais">2 Et ils s’entretenaient aussi de ce Jésus-Christ, dont le signe de la mort avait été donné.</div></div><div class="verse-container"><div class="tahitien">3 ’E i muri a’era, ’a paraparau noa ai rātou te tahi i te tahi, ’ua fa’aro’o a’era rātou i te hō’ē reo mai te mea ra ē, nō roto mai i te ra’i ; ’e ’ua nānā atu ra rātou i tō rātou mata ē ’ati noa a’era, ’e ’aita ho’i rātou i ’ite pāpū i te reo tā rātou i fa’aro’o ; e ’ere ho’i te reira i te reo māniania ; ’e e ’ere ho’i i te reo pūai ; ’āre’a rā, ’e noa atu ā e reo iti ha’iha’i te reira, ’ua ha’aputa roa te reira i te ’ā’au o te feiā i fa’aro’o, ’e nō reira ho’i, ’aita roa te hō’ē tufa’a nō tō rātou tino ’o tei ’ore i rurutaina ; ’oia ïa, ’ua ha’aputa roa te reira ia rātou i roto roa i te vārua, ’e ’ua fa’atupu te reira i te ’ahu i roto i tō rātou ’ā’au.</div><div class="francais">3 Et il arriva que tandis qu’ils s’entretenaient de la sorte, ils entendirent une voix paraissant venir du ciel ; et ils jetèrent les regards alentour, car ils ne comprenaient pas la voix qu’ils entendaient ; et ce n’était pas une voix dure, et ce n’était pas non plus une voix forte ; néanmoins, et malgré que ce fût une voix douce, elle perça ceux qui entendirent jusqu’au plus profond d’eux-mêmes, de sorte qu’il n’y eut pas une partie de leur corps qu’elle ne fît trembler ; oui, elle les perça jusqu’à l’âme même et fit brûler leur cœur.</div></div><div class="verse-container"><div class="tahitien">4 ’E i muri a’era, ’ua fa’aro’o fa’ahou a’era rātou i te reo, ’e ’aita rā rātou i ’ite i tōna aura’a.</div><div class="francais">4 Et il arriva qu’ils entendirent de nouveau la voix et ils ne la comprirent pas.</div></div><div class="verse-container"><div class="tahitien">5 ’E ’ua fa’aro’o fa’ahou a’era i te reo i te toru o te taime, ’e ’ua ha’amahora ihora rātou i tō rātou tari’a nō te fa’aro’o i te reira ; ’e ’ua hi’o atu ra tō rātou mata i te vāhi nō reira mai te haruru o te reo ; ’e ’ua hi’o māite atu rātou i ni’a i te ra’i, i te vāhi nō reira mai te haruru o te reo.</div><div class="francais">5 Et ils entendirent de nouveau la voix pour la troisième fois et ouvrirent les oreilles pour l’entendre ; et ils avaient les yeux tournés du côté du son ; et ils regardaient avec constance vers le ciel d’où le son venait.</div></div><div class="verse-container"><div class="tahitien">6 ’E inaha, i te toru o te taime ’ua ta’a atu ra rātou i te reo ’o tā rātou i fa’aro’o na ; ’e ’ua nā ’ō mai ra te reira ia rātou :</div><div class="francais">6 Et voici, la troisième fois, ils comprirent la voix qu’ils entendaient ; et elle leur disait :</div></div><div class="verse-container"><div class="tahitien">7 ’A hi’o na i tā’u Tamaiti here, ’ua māuruuru roa vau iāna, ’e ’ua fa’ahanahana ho’i au i tō’u i’oa iāna—’a fa’aro’o mai iāna.</div><div class="francais">7 Voici mon Fils bien-aimé, en qui je me complais, en qui j’ai glorifié mon nom : écoutez-le.</div></div><div class="verse-container"><div class="tahitien">8 ’E i muri a’era, ’a ti’a noa ai rātou ra ’ua nānā fa’ahou atu ra rātou i tō rātou mata i ni’a i te ra’i ; ’e inaha, ’ua ’ite atu ra rātou i te hō’ē ta’ata i te poura’a mai, mai te ra’i mai ra ; ’e ’ua fa’a’ahuhia ’oia i te hō’ē ’ahu teatea ; ’e ’ua pou mai ra ’oia ’e ’ua ti’a mai ra i rotopū ia rātou, ’e ’ua fāriu atu ra te mata o te mau ta’ata ato’a i ni’a iāna, ’e ’aita roa ho’i i ti’a ia rātou ’ia hāmama noa atu i tō rātou vaha nō te parau atu i te tahi ’e i te tahi, ’e ’aita ho’i rātou i ’ite i te aura’a, nō te mea ’ua mana’o ho’i rātou ē, ’ua fā mai te hō’ē melahi ia rātou.</div><div class="francais">8 Et il arriva que lorsqu’ils comprirent, ils levèrent de nouveau les yeux vers le ciel ; et voici, ils virent un Homme descendre du ciel ; et il était vêtu d’une robe blanche ; et il descendit et se tint au milieu d’eux ; et les yeux de toute la multitude étaient tournés vers lui, et ils n’osaient pas ouvrir la bouche pour se parler, et ne savaient pas ce que cela voulait dire, car ils pensaient que c’était un ange qui leur était apparu.</div></div><div class="verse-container"><div class="tahitien">9 ’E i muri a’era, ’ua fa’atoro atu ra ’oia i tōna rima, ’e ’ua parau atu ra i te mau ta’ata, i te nā-’ō-ra’a ē :</div><div class="francais">9 Et il arriva qu’il étendit la main et parla au peuple, disant :</div></div><div class="verse-container"><div class="tahitien">10 Inaha, ’o vau nei ’o Iesu Mesia, ’o tā te mau peropheta i fa’a’ite mai e tae mai i te ao nei.</div><div class="francais">10 Voici, je suis Jésus-Christ, dont les prophètes ont témoigné qu’il viendrait au monde.</div></div><div class="verse-container"><div class="tahitien">11 ’E inaha, ’o vau nei te māramarama ’e te ora o teie nei ao ; ’e ’ua oti tā’u inura’a i tō roto i te ’āu’a ’ava’ava i hōro’ahia mai e te Metua iā’u ra, ’e ’ua fa’ahanahana ho’i au i te Metua nā roto i te ravera’a i te mau hara a tō te ao nei i ni’a iho iā’u, ’e nā roto i te reira ’ua rave māite au i tō te Metua hina’aro i roto i te mau mea ato’a mai te mātāmua mai ā.</div><div class="francais">11 Et voici, je suis la lumière et la vie du monde ; et j’ai bu à cette coupe amère que le Père m’a donnée, et j’ai glorifié le Père en prenant sur moi les péchés du monde, en quoi j’ai souffert la volonté du Père en tout depuis le commencement.</div></div><div class="verse-container"><div class="tahitien">12 ’E i muri a’era, ’ia oti a’era tā Iesu paraura’a atu i teie mau parau, ’ua ma’iri ihora te mau ta’ata ato’a i raro i te repo ; ’e ’ua ha’amana’o ihora rātou ē, ’ua tohu-’ē-hia na i rotopū ia rātou ē, e fa’a’ite mai te Mesia iāna iho ia rātou i muri iho i tōna haerera’a atu i ni’a i te ra’i.</div><div class="francais">12 Et il arriva que lorsque Jésus eut dit ces paroles, toute la multitude tomba à terre ; car ils se souvenaient qu’il avait été prophétisé parmi eux que le Christ se montrerait à eux après son ascension au ciel.</div></div><div class="verse-container"><div class="tahitien">13 ’E i muri a’era, ’ua parau atu ra te Fatu ia rātou, i te nā-’ō-ra’a atu ē :</div><div class="francais">13 Et il arriva que le Seigneur leur parla, disant :</div></div><div class="verse-container"><div class="tahitien">14 ’A ti’a mai i ni’a, ’e ’a haere mai iā’u nei, ’ia tu’u mai i tō ’outou rima i tō’u nei ’ao’ao, ’e ’ia fāfā ato’a mai ’outou i te mau puta naero i tō’u nei nā rima ’e i tō’u nei nā ’āvae, ’ia ’ite ’outou ē, ’o vau nei te Atua nō ’Īserā’ela, ’e te Atua nō tō te ao ato’a nei, ’e i taparahihia na vau nō te mau hara a tō te ao nei.</div><div class="francais">14 Levez-vous et venez à moi, afin de mettre la main dans mon côté, et aussi afin de toucher la marque des clous dans mes mains et dans mes pieds, afin que vous sachiez que je suis le Dieu d’Israël et le Dieu de toute la terre, et que j’ai été mis à mort pour les péchés du monde.</div></div><div class="verse-container"><div class="tahitien">15 ’E i muri a’era, ’ua haere atu ra te mau ta’ata, ’e ’ua tu’u atu ra i tō rātou rima i tōna ’ao’ao, ’e ’ua fāfā atu ra i te mau puta naero i tōna nā rima ’e i tōna nā ’āvae ; ’e ’ua nā reira rātou, ma te haere tāta’itahi atu ē hope roa a’e rātou pā’āto’a, ’e ’ua ’ite atu tō rātou mata ’e ’ua fāfā atu tō rātou rima, ’e ’ua ’ite pāpū roa rātou ’e ’ua fa’a’ite pāpū ho’i ē, ’o ’oia mau te reira, ’o tā te mau peropheta i pāpa’i ē, e haere mai.</div><div class="francais">15 Et il arriva que la multitude s’avança et mit la main dans son côté, et toucha la marque des clous dans ses mains et dans ses pieds ; et cela, ils le firent, s’avançant un à un jusqu’à ce qu’ils se fussent tous avancés, et eussent vu de leurs yeux, et touché de leurs mains, et connussent avec certitude et eussent témoigné qu’il était celui à propos duquel les prophètes avaient écrit qu’il viendrait.</div></div><div class="verse-container"><div class="tahitien">16 ’E ’ia hope a’era rātou pā’āto’a i te haere atu ’e te ’ite mata atu i te reira, ’ua pi’i a’era rātou ma te ’ā’au hō’ē, i te nā-’ō-ra’a ē :</div><div class="francais">16 Et lorsqu’ils se furent tous avancés et eurent été eux-mêmes témoins, ils s’écrièrent d’un commun accord :</div></div><div class="verse-container"><div class="tahitien">17 Hosana ! ’Ia ha’amaita’ihia te i’oa o te Atua Teitei Roa ! ’E ’ua ma’iri ihora rātou i te pae ’āvae o Iesu, ’e ’ua ha’amori atu ra iāna.</div><div class="francais">17 Hosanna ! Béni soit le nom du Dieu Très-Haut ! Et ils tombèrent aux pieds de Jésus et l’adorèrent .</div></div><div class="verse-container"><div class="tahitien">18 ’E i muri a’era, ’ua parau atu ra ’oia ia Nephi (tei rotopū ho’i Nephi i te mau ta’ata) ’e ’ua fa’aue atu ra ’ia ha’afātata mai.</div><div class="francais">18 Et il arriva qu’il parla à Néphi (car Néphi était parmi la multitude) et il lui commanda d’avancer.</div></div><div class="verse-container"><div class="tahitien">19 ’E ’ua ti’a a’era Nephi i ni’a ’e ’ua haere mai ra, ’e ’ua pi’o ihora i mua i te Fatu ’e ’ua ’āpā ihora i tōna nā ’āvae.</div><div class="francais">19 Et Néphi se leva, et s’avança, et se prosterna devant le Seigneur, et lui baisa les pieds.</div></div><div class="verse-container"><div class="tahitien">20 ’E ’ua fa’aue atu ra te Fatu iāna ’ia ti’a mai i ni’a. ’E ’ua ti’a a’era ’oia i ni’a ’e ’ua ti’a noa ihora i mua iāna.</div><div class="francais">20 Et le Seigneur lui commanda de se lever. Et il se leva et se tint devant lui.</div></div><div class="verse-container"><div class="tahitien">21 ’E ’ua parau atu ra te Fatu iāna : Tē hōro’a atu nei au i te mana ia ’oe, ’ia ti’a ia ’oe ’ia bāpetizo i teie nei feiā ’ia haere fa’ahou atu vau i ni’a i te ra’i.</div><div class="francais">21 Et le Seigneur lui dit : Je te donne le pouvoir de baptiser ce peuple lorsque je serai remonté au ciel.</div></div><div class="verse-container"><div class="tahitien">22 ’E ’ua parau fa’ahou atu ra te Fatu ia vetahi ’ē mau ta’ata, e hō’ē ā ïa tāna parau ia rātou ; ’e ’ua hōro’a atu ra i te mana ia rātou ’ia bāpetizo. ’E ’ua nā ’ō atu ra ’oia ia rātou : E mai teie ïa te huru ’ia bāpetizo ’outou ; ’e ’eiaha roa ho’i te mau mārōra’a ’ia vai i rotopū ia ’outou.</div><div class="francais">22 Et le Seigneur en appela encore d’autres et leur dit la même chose, et il leur donna le pouvoir de baptiser. Et il leur dit : Vous baptiserez de cette manière, et il n’y aura pas de controverses parmi vous :</div></div><div class="verse-container"><div class="tahitien">23 ’Oia mau roa tē parau atu nei au ia ’outou na, ’o ’oia ’o tē tātarahapa i tāna ra mau hara nā roto i tā ’outou mau parau, ’e ’o tē hina’aro ’ia bāpetizohia i tō’u ra i’oa, e mai teie ïa te huru ’ia bāpetizo ’outou ia rātou—Inaha, e haere atu ’outou i raro i te pape ’a ti’a noa ai, ’e nā roto i tō’u ra i’oa e bāpetizo ai ’outou ia rātou.</div><div class="francais">23 En vérité, je vous dis que quiconque se repent de ses péchés à cause de vos paroles et désire être baptisé en mon nom, vous le baptiserez de cette manière : voici, vous descendrez et vous vous tiendrez dans l’eau, et vous le baptiserez en mon nom.</div></div><div class="verse-container"><div class="tahitien">24 ’E i teienei, inaha, teie te mau parau tā ’outou e parau, i muri iho i te fa’ahitira’a i tō rātou i’oa, i te nā-’ō-ra’a ē :</div><div class="francais">24 Et maintenant, voici, telles sont les paroles que vous direz, les appelant par leur nom, disant :</div></div><div class="verse-container"><div class="tahitien">25 Nō te mana i tu’uhia mai iā’u e Iesu Mesia, tē bāpetizo nei au ia ’oe nā te i’oa o te Metua, ’e nō te Tamaiti, ’e nō te Vārua Maita’i. ’Āmene.</div><div class="francais">25 Ayant reçu l’autorité de Jésus-Christ, je te baptise au nom du Père, et du Fils, et du Saint-Esprit. Amen.</div></div><div class="verse-container"><div class="tahitien">26 ’E i reira ’outou e utuhi ai iāna i raro i te pape, ’e ’a haere fa’ahou mai ai i rāpae i te pape.</div><div class="francais">26 Et alors, vous les immergerez dans l’eau et ressortirez de l’eau.</div></div><div class="verse-container"><div class="tahitien">27 ’E nā reira ’outou i te bāpetizo i roto i tō’u ra i’oa ; ’e inaha, ’oia mau tē parau atu nei au ia ’outou na, ’o te Metua, ’e te Tamaiti, ’e te Vārua Maita’i, ’ua hō’ē ïa rātou ; ’e tei roto vau i te Metua, ’e tei roto te Metua iā’u, ’e te Metua ’e ’o vau nei ’ua hō’ē ïa.</div><div class="francais">27 Et c’est de cette manière que vous baptiserez en mon nom ; car voici, en vérité, je vous dis que le Père, et le Fils, et le Saint-Esprit sont un ; et je suis dans le Père, et le Père est en moi, et le Père et moi sommes un.</div></div><div class="verse-container"><div class="tahitien">28 ’E e bāpetizo ’outou mai te au i tā’u i fa’aue atu ia ’outou na. ’E ’eiaha roa te mau mārōra’a ’ia vai i rotopū ia ’outou na, mai tei tupu a’enei ; ’eiaha ato’a te mau mārōra’a ’ia vai i rotopū ia ’outou na nō ni’a i te mau tufa’a nō tā’u mau ha’api’ira’a tumu, mai tei tupu a’enei.</div><div class="francais">28 Et vous baptiserez comme je vous l’ai commandé, et il n’y aura plus de controverses parmi vous, comme il en eu jusqu’à présent ; et il n’y aura plus non plus de controverses parmi vous concernant les points de ma doctrine, comme il en eu jusqu’à présent.</div></div><div class="verse-container"><div class="tahitien">29 Nō te mea ’oia mau, ’oia mau tē parau atu nei au ia ’outou na, ’o ’oia tei roto iāna te vārua nō te mārō ra, e ’ere ïa ’oia i ta’u, nō te diabolo rā, ’oia te metua nō te mārō, ’e ’ua fa’ati’arepu ’oia i te ’ā’au o te mau ta’ata ’ia mārō ma te riri i te tahi ’e i te tahi.</div><div class="francais">29 Car en vérité, en vérité, je vous le dis, celui qui l’esprit de querelle n’est pas de moi, mais est du diable, qui est le père des querelles, et il excite le cœur des hommes à se quereller avec colère.</div></div><div class="verse-container"><div class="tahitien">30 Inaha, e ’ere teie i tā’u nei mau ha’api’ira’a tumu, te fa’ati’arepura’a i te ’ā’au o te mau ta’ata ’ia riri i te tahi ’e i te tahi ; teie rā tā’u mau ha’api’ira’a tumu, ’ia fa’aru’e-’ē-hia atu taua mau mea ra.</div><div class="francais">30 Voici, ce n’est pas ma doctrine d’exciter le cœur des hommes à la colère les uns contre les autres ; mais c’est ma doctrine que de telles choses soient abandonnées.</div></div><div class="verse-container"><div class="tahitien">31 Inaha, ’oia mau, ’oia mau, tē parau atu nei au ia ’outou na, e fa’a’ite atu vau ia ’outou i tā’u mau ha’api’ira’a tumu.</div><div class="francais">31 Voici, en vérité, en vérité, je vous le dis, je vais vous annoncer ma doctrine .</div></div><div class="verse-container"><div class="tahitien">32 ’E ’o teie tā’u mau ha’api’ira’a tumu, ’e ’o te mau ha’api’ira’a tumu ïa tā te Metua i hōro’a mai iā’u ; ’e tē fa’a’ite pāpū nei au nō ni’a i te Metua, ’e tē fa’a’ite pāpū nei te Metua nō ni’a iā’u, ’e tē fa’a’ite pāpū nei te Vārua Maita’i nō ni’a i te Metua ’e iā’u nei ; ’e tē fa’a’ite pāpū nei au ē, tē fa’aue ra te Metua i te mau ta’ata ato’a, i te mau vāhi ato’a, ’ia tātarahapa ’e ’ia ti’aturi mai iā’u.</div><div class="francais">32 Et ceci est ma doctrine, et c’est la doctrine que le Père m’a donnée ; et je témoigne du Père, et le Père témoigne de moi, et le Saint-Esprit témoigne du Père et de moi ; et je témoigne que le Père commande à tous les hommes de partout de se repentir et de croire en moi.</div></div><div class="verse-container"><div class="tahitien">33 ’E ’o ’oia ’o tē ti’aturi mai iā’u ra ’e ’o te bāpetizohia ra, e fa’aorahia ïa ’oia ; ’e ’o rātou ho’i teie ’o tē fāri’i i te bāsileia o te Atua ra.</div><div class="francais">33 Et quiconque croit en moi et est baptisé, celui-là sera sauvé ; et ce sont ceux-là qui hériteront le royaume de Dieu.</div></div><div class="verse-container"><div class="tahitien">34 ’E ’o ’oia ’o tē ’ore e ti’aturi mai iā’u ra, ’e ’o tē ’ore e bāpetizohia ra, e fa’ahapahia ïa.</div><div class="francais">34 Et quiconque ne croit pas en moi et n’est pas baptisé, sera damné.</div></div><div class="verse-container"><div class="tahitien">35 ’Oia mau, ’oia mau, tē parau atu nei au ia ’outou na, ’o teie tā’u mau ha’api’ira’a tumu, ’e tē fa’a’ite pāpū nei au ē nō ’ō mai te reira i te Metua ra ; ’e ’o ’oia ’o tē ti’aturi mai iā’u ra, e ti’aturi ato’a ïa ’oia i te Metua, ’e nā te Metua e fa’a’ite pāpū atu iāna nō ni’a iā’u ; ’e e hō mai ho’i ’oia i te auahi ’e te Vārua Maita’i iāna.</div><div class="francais">35 En vérité, en vérité, je vous dis que c’est là ma doctrine, et j’en témoigne de la part du Père ; et quiconque croit en moi croit aussi au Père ; et le Père lui témoignera de moi, car il le visitera de feu et du Saint-Esprit .</div></div><div class="verse-container"><div class="tahitien">36 ’E nā reira te Metua i te fa’a’ite pāpū atu nō ni’a iā’u, ’e e fa’a’ite pāpū atu ho’i te Vārua Maita’i iāna nō ni’a i te Metua ’e iā’u ato’a nei ; ’e te Metua, ’e ’o Vau, ’e te Vārua Maita’i ra, ’ua hō’ē ïa.</div><div class="francais">36 Et c’est ainsi que le Père témoignera de moi, et le Saint-Esprit lui témoignera du Père et de moi ; car le Père, et moi, et le Saint-Esprit, sommes un.</div></div><div class="verse-container"><div class="tahitien">37 ’E tē parau fa’ahou atu nei au ia ’outou na, ’ia tātarahapa ’outou, ’e ’ia riro ’outou mai te hō’ē tamari’i ri’i, ’e ’ia bāpetizohia i tō’u ra i’oa e ti’a ai, ’e ’ia ’ore ra, e’ita roa ïa ’outou e fāri’i i teie mau mea.</div><div class="francais">37 Et je vous dis encore : Vous devez vous repentir, et devenir semblables à un petit enfant, et être baptisés en mon nom, ou vous ne pouvez en aucune façon recevoir ces choses.</div></div><div class="verse-container"><div class="tahitien">38 ’E tē parau fa’ahou atu nei au ia ’outou na, ’ia tātarahapa ’outou, ’e ’ia bāpetizohia i tō’u ra i’oa e ti’a ai, ’e ’ia riro mai te hō’ē tamari’i ri’i e ti’a ai ; ’e ’ia ’ore ra, e ’ore roa ïa ’outou e fāri’i i te bāsileia o te Atua ra.</div><div class="francais">38 Et je vous le dis encore, vous devez vous repentir, et être baptisés en mon nom, et devenir semblables à un petit enfant, ou vous ne pouvez en aucune façon hériter le royaume de Dieu.</div></div><div class="verse-container"><div class="tahitien">39 ’Oia mau, ’oia mau, tē parau atu nei au ia ’outou na, ’o teie tā’u mau ha’api’ira’a tumu, ’e ’o rātou ’o tē patu ia rātou i ni’a iho i te reira ra, tē patu ra ïa i ni’a iho i tā’u nei papa, ’e e ’ore roa rātou e noa’a i te mau ’ūputa o hade ra.</div><div class="francais">39 En vérité, en vérité, je vous dis que c’est ma doctrine, et quiconque bâtit là-dessus bâtit sur mon roc, et les portes de l’enfer ne prévaudront pas contre lui.</div></div><div class="verse-container"><div class="tahitien">40 ’E ’o ’oia ’o tē fa’arahi ’e ’aore rā ’o tē fa’aiti i te reira, ’e ’o tē fa’ariro ho’i i te reira ’ei mau ha’api’ira’a tumu nā’u ra, nō roto mai ïa te reira i te ’ino, ’e ’aore ho’i i patuhia i ni’a iho i tā’u ra papa, ’ua patu rā ’oia i te reira i ni’a iho i te niu one, ’e te vai-’īriti-noa-hia ra te mau ’ūputa o hade nō te fāri’i mai iāna, ’ia tae mai te mau pape pu’e ’e ’ia farara mai te mau mata’i i ni’a iho ia rātou.</div><div class="francais">40 Et quiconque annonce plus ou moins que cela et l’établit comme étant ma doctrine, celui-là vient du mal et n’est pas bâti sur mon roc ; mais il construit sur une fondation de sable, et les portes de l’enfer seront ouvertes pour le recevoir lorsque les torrents viendront et que les vents s’abattront sur lui.</div></div><div class="verse-container"><div class="tahitien">41 Nō reira, ’a haere atu ’outou i teie feiā nei, ’e ’a fa’a’ite atu i te mau parau tā’u i parau a’enei, ē tae noa atu i te mau hope’a o te fenua.</div><div class="francais">41 C’est pourquoi, allez vers ce peuple et annoncez les paroles que j’ai dites, jusqu’aux extrémités de la terre.</div></div>
    <div class="verse-container introduction"><div class="tahitien">’Ua pi’i ’e ’ua fa’ata’a Iesu i nā pipi e ’ahuru ’e ma piti—’Ua hōro’a ’oia i te hō’ē a’ora’a i te mau ’āti Nephi mai te au i te A’ora’a i ni’a i te mou’a—’Ua ’āparau ’oia nō ni’a i te A’ora’a nō te mau ha’amaita’ira’a—’Ua hau atu ’e ’ua mono tāna mau ha’api’ira’a i te ture a Mose—’Ua fa’auehia te mau ta’ata ’ia riro ’ei mea parauti’a roa mai iāna ’e tōna Metua ’o tei riro ’ei mea parauti’a roa—’A fa’aau i teMataio 5. Fātata 34M.M.</div><div class="francais">Jésus appelle les douze disciples et leur confère l’autorité — Il fait aux Néphites un discours semblable au sermon sur la montagne — Il dit les béatitudes — Ses enseignements transcendent la loi de Moïse et ont la préséance sur elle — Les hommes reçoivent le commandement d’être parfaits, tout comme son Père et lui sont parfaits — Comparez avec Matthieu . Vers 34 apr. J.-C.</div></div>
    <p>
        <a href="chapter_11_10.html">Chapitre précédent</a> | 
        <a href="chapter_11_12.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
