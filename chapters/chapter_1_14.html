
<!DOCTYPE html>
<html lang="fr">
<head>
    <meta charset="UTF-8">
    <title>1 Ne Chapitre 14</title>
    <link rel="stylesheet" href="../styles.css">
</head>
<body>
    <h1>1 Ne</h1>
    <h2>1 Ne Chapitre 14</h2>
    <div class="verse-container"><div class="tahitien">1 ’E a muri a’era, mai te mea e fa’aro’o te mau ’Ētene i te ’Ārenio a te Atua i taua mahana ra, e fa’a’ite mai ai ’oia iāna iho ia rātou nā roto i te parau, ’e nā roto ato’a i te mana, ’e te ’ohipa, nō te fa’a’orera’a i tō rātou ra mau turorira’a—</div><div class="francais">1 Et il arrivera que si les Gentils écoutent l’Agneau de Dieu, en ce jour où il se manifestera vraiment à eux par la parole et aussi en puissance, pour leur enlever leurs pierres d’achoppement,</div></div><div class="verse-container"><div class="tahitien">2 ’E ’ia ’ore rātou ’ia fa’a’eta’eta i tō rātou ’ā’au i te ’Ārenio a te Atua, e tai’ohia rātou i rotopū i te hua’ai o tō ’oe ra metua tāne, ’oia ïa, e tai’ohia rātou i rotopū i te ’utuāfare o ’Īserā’ela ; ’e e riro rātou ’ei nūna’a ha’amaita’ihia i ni’a i te fenua i fafauhia ra ē a muri noa atu ; e ’ore rātou e tu’u-fa’ahou-hia i raro i te fa’atītīra’a ; ’e e ’ore ho’i te ’utuāfare o ’Īserā’ela e ’āno’i-haere-hia.</div><div class="francais">2 et ne s’endurcissent pas le cœur contre l’Agneau de Dieu, ils seront comptés parmi la postérité de ton père ; oui, ils seront comptés dans la maison d’Israël ; et ils seront pour toujours un peuple béni dans la terre promise ; ils ne seront plus réduits en captivité, et la maison d’Israël ne sera plus confondue.</div></div><div class="verse-container"><div class="tahitien">3 ’E taua ’āpo’o rahi ra i ’ōhia nō rātou e taua ’ēkālesia rahi ra ’e te vi’ivi’i, ’e ’o tei fa’ati’ahia e te diabolo ’e tāna ra mau tamari’i, ’ia ti’a iāna ’ia arata’i ’ē atu i te mau vārua o te ta’ata i raro i hade—’oia ïa, taua ’āpo’o rahi ra i ’ōhia nō te ha’amou i te mau ta’ata, e fa’a’īhia ïa i te mau ta’ata i’ō i te reira ; ’e e ha’amou-roa-hia rātou, tē nā reira mai ra te ’Ārenio a te Atua ; e ’ere i te ha’amoura’a o te vārua, maori rā ’o te hurira’a ïa i roto i taua hade hope ’ore ra.</div><div class="francais">3 Et cette grande fosse qui été creusée pour eux par la grande et abominable Église, qui été fondée par le diable et ses enfants, afin qu’il puisse entraîner l’âme des hommes en enfer — oui, la grande fosse qui été creusée pour la destruction des hommes, sera remplie par ceux qui l’ont creusée, jusqu’à leur destruction totale, dit l’Agneau de Dieu ; non pas la destruction de l’âme, si ce n’est qu’elle sera précipitée dans cet enfer qui n’a pas de fin.</div></div><div class="verse-container"><div class="tahitien">4 Inaha ho’i, e au te reira i te fa’atītīra’a a te diabolo ra, ’e e au ato’a ho’i i te parauti’a a te Atua ra i ni’a i te feiā ato’a e rave i te ’ohipa parauti’a ’ore ’e te mau ’ohipa vi’ivi’i i mua iāna ra.</div><div class="francais">4 Car voici, cela est selon la captivité du diable, et aussi selon la justice de Dieu, sur tous ceux qui pratiquent la méchanceté et l’abomination devant lui.</div></div><div class="verse-container"><div class="tahitien">5 ’E i muri a’era, ’ua parau mai ra te melahi iā’u, ’ia Nephi, nā ’ō mai ra : ’Ua ’ite ’oe ē, mai te mea e tātarahapa te mau ’Ētene, e maita’i rātou ; ’e ’ua ’ite ato’a ’oe i te mau fafaura’a a te Fatu i te ’utuāfare o ’Īserā’ela ; ’e ’ua fa’aro’o ato’a ho’i ’oe ē, ’o tē ’ore e tātarahapa, e pohe ïa ’oia.</div><div class="francais">5 Et il arriva que l’ange me parla, à moi, Néphi, disant : Tu as vu que si les Gentils se repentent, tout ira bien pour eux ; et tu connais aussi les alliances du Seigneur avec la maison d’Israël ; et tu as aussi entendu que quiconque ne se repent pas périra inévitablement.</div></div><div class="verse-container"><div class="tahitien">6 Nō reira, ’auē ho’i te mau ’Ētene ē, mai te mea e fa’a’eta’eta rātou i tō rātou ’ā’au i te ’Ārenio a te Atua.</div><div class="francais">6 C’est pourquoi, malheur aux Gentils s’ils s’endurcissent le cœur contre l’Agneau de Dieu.</div></div><div class="verse-container"><div class="tahitien">7 E tae mai ho’i te tau, tē nā reira mai ra te ’Ārenio a te Atua, e rave ai au i te hō’ē ’ohipa rahi ’e te māere i rotopū i te mau tamari’i a te ta’ata nei ; te hō’ē ’ohipa ’o tē riro ’ei mea mure ’ore, i te hō’ē pae ’e ’aore rā i te tahi—nō te fa’a’ite-pāpū-ra’a ia rātou ’ia mā’iti i te hau ’e te ora mure ’ore, ’e ’aore rā i te vaiihora’a ia rātou i te ’eta’eta o tō rātou ’ā’au ’e te pōiri ho’i o tō rātou mau mana’o ē tae roa atu i te fa’atītīra’a, ’e te ha’amoura’a i te pae tino ’e te pae vārua ato’a ho’i, ’ia au i te fa’atītīra’a a te diabolo ’o tā’u i parau ra.</div><div class="francais">7 Car le temps vient, dit l’Agneau de Dieu, où j’accomplirai une œuvre grande et merveilleuse parmi les enfants des hommes, une œuvre qui sera éternelle, soit d’un côté, soit de l’autre : soit qu’elle les convainque d’aller dans la paix et la vie éternelle, soit qu’elle les livre à l’endurcissement de leur cœur et à l’aveuglement de leur esprit, jusqu’à ce qu’ils soient réduits en captivité et aussi à la destruction, à la fois temporellement et spirituellement, selon la captivité du diable dont j’ai parlé.</div></div><div class="verse-container"><div class="tahitien">8 ’E i muri a’era, ’ia oti a’era tā te melahi paraura’a mai i teie mau parau ra, ’ua nā ’ō mai ra ’oia iā’u : Tē ha’amana’o ra ānei ’oe i te mau fafaura’a a te Metua i te ’utuāfare o ’Īserā’ela ra ? ’Ua parau atu ra vau iāna, ’Ē.</div><div class="francais">8 Et il arriva que lorsque l’ange eut dit ces paroles, il me dit : Te souviens-tu des alliances du Père avec la maison d’Israël ? Je lui dis : Oui.</div></div><div class="verse-container"><div class="tahitien">9 ’E i muri a’era, ’ua parau mai ra ’oia iā’u : ’A hi’o na, ’a hi’o na i taua ’ēkālesia rahi ’e te vi’ivi’i, ’oia te metua vahine nō te mau ’ohipa vi’ivi’i, ’e ’o te diabolo ho’i tōna fa’atere.</div><div class="francais">9 Et il arriva qu’il me dit : Regarde et vois cette grande et abominable Église, qui est la mère des abominations, dont le fondateur est le diable .</div></div><div class="verse-container"><div class="tahitien">10 ’E ’ua parau mai ra ’oia iā’u : Inaha, tē vai nei e piti noa iho ’ēkālesia ; te hō’ē ra, ’o te ’ēkālesia ïa a te ’Ārenio a te Atua, ’e te tahi ra, ’o te ’ēkālesia ïa a te diabolo ; nō reira, ’o ’oia ’o tē ’ore e fāri’i i te ’ēkālesia a te ’Ārenio a te Atua, nō taua ’ēkālesia rahi ra ïa ’oia, ’oia te metua vahine nō te mau ’ohipa vi’ivi’i ; ’o te vahine tai’ata ho’i ’oia o te ao ato’a nei.</div><div class="francais">10 Et il me dit : Voici, il n’y que deux Églises ; l’une est l’Église de l’Agneau de Dieu, et l’autre est l’Église du diable ; c’est pourquoi, quiconque n’appartient pas à l’Église de l’Agneau de Dieu appartient à cette grande Église qui est la mère des abominations ; et elle est la prostituée de toute la terre.</div></div><div class="verse-container"><div class="tahitien">11 ’E i muri a’era, ’ua hi’o atu ra vau ’e ’ua ’ite atu ra i te vahine tai’ata o te ao ato’a nei, ’e tē pārahi ra ’oia i ni’a i te mau pape e rave rahi ; ’e e mana tōna i ni’a iho i te fenua ato’a nei, i rotopū i te mau nūna’a ato’a, te mau ’ōpū ato’a, te mau reo ato’a, ’e te mau ta’ata ato’a.</div><div class="francais">11 Et il arriva que je regardai et vis la prostituée de toute la terre, et elle était assise sur de nombreuses eaux ; et elle avait domination sur toute la terre, parmi toutes les nations, tribus, langues et peuples.</div></div><div class="verse-container"><div class="tahitien">12 ’E i muri a’era, ’ua ’ite atu ra vau i te ’ēkālesia a te ’Ārenio a te Atua, e mea iti roa ho’i tōna mau melo, nō te mau ’ohipa parauti’a ’ore ’e te mau ’ohipa vi’ivi’i a te vahine tai’ata i pārahi i ni’a i te mau pape e rave rahi ra ; ’āre’a rā, ’ua ’ite atu vau i te ’ēkālesia a te ’Ārenio, ’oia ho’i te feiā mo’a o te Atua, i ni’a ato’a rātou i te ao ato’a nei ; ’e e mea iti roa tō rātou mau mana i ni’a i te fenua nei, nō te mau ’ohipa parauti’a ’ore a te vahine tai’ata rahi ’o tā’u i ’ite.</div><div class="francais">12 Et il arriva que je vis l’Église de l’Agneau de Dieu, et ses membres n’étaient qu’un petit nombre, à cause de la méchanceté et des abominations de la prostituée qui était assise sur de nombreuses eaux ; néanmoins, je vis que l’Église de l’Agneau, qui était constituée par les saints de Dieu, était aussi sur toute la surface de la terre ; et ses possessions sur la surface de la terre étaient petites, à cause de la méchanceté de la grande prostituée que je voyais.</div></div><div class="verse-container"><div class="tahitien">13 ’E i muri a’era, ’ua ’ite atu ra vau i te metua vahine rahi nō te mau ’ohipa vi’ivi’i i te ha’aputuputura’a mai i te mau pupu ta’ata i ni’a i te fenua ato’a ra, i rotopū i te mau nūna’a ato’a o te mau ’Ētene, nō te tama’i mai i te ’Ārenio a te Atua ra.</div><div class="francais">13 Et il arriva que je vis que la grande mère des abominations rassemblait des multitudes sur la surface de toute la terre, parmi toutes les nations des Gentils, pour combattre l’Agneau de Dieu.</div></div><div class="verse-container"><div class="tahitien">14 ’E i muri a’era, ’ua ’ite atu ra vau, ’o Nephi, i te mana o te ’Ārenio a te Atua i te poura’a mai i ni’a iho i te feiā mo’a o te ’ēkālesia a te ’Ārenio ra, ’e i ni’a iho ho’i i te feiā i fafau atu i te Fatu, ’o tei ha’apurarahia nā roto i te ao ato’a nei ; ’e ’ua fa’a’ahuhia rātou i te parauti’a ’e te mana o te Atua ma te hanahana rahi.</div><div class="francais">14 Et il arriva que moi, Néphi, je vis que le pouvoir de l’Agneau de Dieu descendait sur les saints de l’Église de l’Agneau et sur le peuple de l’alliance du Seigneur, qui étaient dispersés sur toute la surface de la terre ; et ils étaient armés de justice et du pouvoir de Dieu, dans une grande gloire.</div></div><div class="verse-container"><div class="tahitien">15 ’E i muri a’era, ’ua ’ite atu ra vau i te riri ’ū’ana o te Atua i te nīni’ira’ahia mai i ni’a iho i taua ’ēkālesia rahi ’e te vi’ivi’i ra, ’e nō reira ho’i ’ua tupu a’era te mau tama’i ’e te mau parau tama’i i rotopū i te mau nūna’a ato’a ’e te mau ’ōpū ato’a o te ao nei.</div><div class="francais">15 Et il arriva que je vis que la colère de Dieu était déversée sur la grande et abominable Église, de sorte qu’il eut des guerres et des bruits de guerres parmi toutes les nations et tribus de la terre.</div></div><div class="verse-container"><div class="tahitien">16 ’E ’a tupu ai te mau tama’i ’e te mau parau tama’i i rotopū i te mau nūna’a ato’a o te metua vahine nō te mau ’ohipa vi’ivi’i ra, ’ua parau mai ra te melahi iā’u, nā ’ō mai ra : Inaha, tei ni’a iho te riri ’ū’ana o te Atua i te metua vahine o te mau vahine tai’ata ; ’E inaha, ’ua ’ite ho’i ’oe i taua mau mea nei—</div><div class="francais">16 Et comme il commençait à avoir des guerres et des bruits de guerres parmi toutes les nations qui appartenaient à la mère des abominations, l’ange me parla, disant : Voici, la colère de Dieu est sur la mère des prostituées ; et voici, tu vois toutes ces choses ;</div></div><div class="verse-container"><div class="tahitien">17 ’E ’ia tae mai te mahana e nīni’ihia mai ai te riri ’ū’ana o te Atua i ni’a iho i te metua vahine o te mau vahine tai’ata, ’oia ho’i te ’ēkālesia rahi ’e te vi’ivi’i o te ao ato’a nei, ’e ’o te diabolo ho’i tōna fa’atere, ’e i taua mahana ra e ha’amatahia ai te ’ohipa a te Metua, i te fa’aineinera’a i te ’ē’a nō te fa’atupura’a i tāna mau fafaura’a, ’o tāna i fa’aau i tōna ra mau ta’ata nō te ’utuāfare o ’Īserā’ela.</div><div class="francais">17 et lorsque viendra le jour où la colère de Dieu se déversera sur la mère des prostituées, qui est la grande et abominable Église de toute la terre, dont le fondateur est le diable, alors, ce jour-là, l’œuvre du Père commencera, préparant le chemin pour l’accomplissement des alliances qu’il faites avec son peuple, qui est de la maison d’Israël.</div></div><div class="verse-container"><div class="tahitien">18 ’E i muri a’era, ’ua parau mai ra te melahi iā’u, nā ’ō mai ra : ’A hi’o na !</div><div class="francais">18 Et il arriva que l’ange me parla, disant : Regarde !</div></div><div class="verse-container"><div class="tahitien">19 ’E ’ua hi’o atu ra vau ’e ’ua ’ite atu ra i te hō’ē ta’ata, ’e ’ua fa’a’ahuhia ’oia i te ’ahu teatea.</div><div class="francais">19 Et je regardai et vis un homme, et il était vêtu d’un vêtement blanc.</div></div><div class="verse-container"><div class="tahitien">20 ’E ’ua parau mai ra te melahi iā’u : ’A hi’o na i te hō’ē o te tino ’ahuru ’e ma piti ’āpōsetolo a te ’Ārenio.</div><div class="francais">20 Et l’ange me dit : Voici l’un des douze apôtres de l’Agneau.</div></div><div class="verse-container"><div class="tahitien">21 Inaha, e ’ite ’oia ’e e pāpa’i ho’i ’oia i te toe’a o teie mau mea ; ’oia ïa, ’e te tahi atu ā mau mea i tupu ’ē na.</div><div class="francais">21 Voici, il verra et écrira le reste de ces choses-là ; oui, et aussi beaucoup de choses qui ont été.</div></div><div class="verse-container"><div class="tahitien">22 ’E e pāpa’i ato’a ho’i ’oia nō ni’a i te hope’a o te ao nei.</div><div class="francais">22 Et il écrira aussi ce qui concerne la fin du monde.</div></div><div class="verse-container"><div class="tahitien">23 Nō reira, e mea tano ’e e parau mau ho’i te mau mea tāna e pāpa’i ; ’E inaha, ’ua pāpa’ihia ïa i roto i te buka tā ’oe i hi’o i te taera’a mai nā roto mai i te vaha o te ’āti Iuda ra ; ’e i te tau i tae mai ai te reira nā roto mai i te vaha o te ’āti Iuda ra, ’oia ho’i, i te tau i tae mai ai taua buka ra nā roto mai i te vaha o te ’āti Iuda ra, e mea pāpū ’e te ti’a, ’e te faufa’a rahi ’e te ’ite-’ōhie-hia e te mau ta’ata ato’a te mau mea i pāpa’ihia ra.</div><div class="francais">23 C’est pourquoi, les choses qu’il écrira sont justes et vraies ; et voici, elles sont écrites dans le livre que tu as vu sortir de la bouche du Juif ; et au moment où elles sont sorties de la bouche du Juif, ou, au moment où le livre est sorti de la bouche du Juif, les choses qui étaient écrites étaient claires et pures, et extrêmement précieuses et faciles à comprendre pour tous les hommes.</div></div><div class="verse-container"><div class="tahitien">24 ’E inaha, te mau mea tā teie ’āpōsetolo a te ’Ārenio e pāpa’i, ’o te mau mea ïa e rave rahi tā ’oe i ’ite ; ’e inaha, e ’ite ato’a ’oe i te toe’a ra.</div><div class="francais">24 Et voici, les choses que cet apôtre de l’Agneau écrira sont beaucoup de choses que tu as vues ; et voici, le reste, tu le verras.</div></div><div class="verse-container"><div class="tahitien">25 ’Āre’a rā te mau mea tā ’oe e ’ite a muri a’e, ’eiaha ’oe e pāpa’i ; nō te mea ’ua fa’atōro’a te Fatu te Atua i te ’āpōsetolo a te ’Ārenio a te Atua ’ia pāpa’i ’oia i te reira.</div><div class="francais">25 Mais les choses que tu vas voir dorénavant, tu ne les écriras pas ; car le Seigneur Dieu établi l’apôtre de l’Agneau de Dieu pour les écrire .</div></div><div class="verse-container"><div class="tahitien">26 ’Ua fa’a’ite ato’a na ’oia i te mau mea ato’a ia vetahi ’ē mau ta’ata i muta’a ihora, ’e nā rātou ho’i i pāpa’i i te reira ; ’e ’ua tā’atihia te reira ’ia fa’aho’ihia mai, ma te ruri-’ē-’ore-hia, ’e mai te au i te parau mau i roto i te ’Ārenio ra, ’e i te tau mau o te Fatu ra, i te ’utuāfare o ’Īserā’ela ra.</div><div class="francais">26 Et il en aussi d’autres qui ont été, à qui il montré toutes choses, et ils les ont écrites ; et elles sont scellées pour parvenir à la maison d’Israël, dans leur pureté, selon la vérité qui est en l’Agneau, lorsque le Seigneur le jugera bon.</div></div><div class="verse-container"><div class="tahitien">27 ’E ’ua fa’aro’o vau, ’o Nephi, ’e tē fa’a’ite pāpū nei ho’i au ē, ’o Ioane te i’oa o taua ’āpōsetolo a te ’Ārenio ra, ’o tei fa’a’itehia mai e te melahi ra.</div><div class="francais">27 Et moi, Néphi, j’entendis et je rends témoignage que le nom de l’apôtre de l’Agneau était Jean, selon la parole de l’ange.</div></div><div class="verse-container"><div class="tahitien">28 ’E inaha, ’ua ’ōpanihia vau, ’o Nephi, ’ia pāpa’i i te toe’a o te mau mea tā’u i ’ite ’e i fa’aro’o ; nō reira ’ua nava’i ïa te mau mea i oti i te pāpa’ihia e au ra ; ’e ’ua pāpa’i ho’i au i te hō’ē pae iti nō te mau mea tā’u i ’ite ra.</div><div class="francais">28 Et voici, il m’est interdit, à moi, Néphi, d’écrire le reste des choses que j’ai vues et entendues ; c’est pourquoi, les choses que j’ai écrites me suffisent ; et je n’ai écrit qu’une petite partie des choses que j’ai vues.</div></div><div class="verse-container"><div class="tahitien">29 ’E tē fa’a’ite pāpū atu nei au ē, ’ua ’ite ato’a vau i te mau mea tā tō’u metua tāne i ’ite ra, ’e nā te melahi a te Fatu i fa’a’ite mai i te reira iā’u.</div><div class="francais">29 Et je rends témoignage que j’ai vu les choses que mon père vues, et l’ange du Seigneur me les fait connaître.</div></div><div class="verse-container"><div class="tahitien">30 ’E i teienei, tē fa’aoti nei au i te parau i te mau mea tā’u i ’ite, ’a vai noa ai au i raro a’e i te fa’aurura’a a te Vārua ; ’e noa atu ā ’aita i hope te mau mea ato’a tā’u i ’ite i te pāpa’ihia, e parau mau roa ïa te mau mea ato’a tā’u i pāpa’i. ’E ’oia mau roa. ’Āmene.</div><div class="francais">30 Et maintenant, je cesse de parler des choses que j’ai vues pendant que j’étais ravi dans l’Esprit ; et si toutes les choses que j’ai vues ne sont pas écrites, les choses que j’ai écrites sont vraies . Et ainsi en est-il. Amen.</div></div>
    <div class="verse-container introduction"><div class="tahitien">E fāri’i te hua’ai o Lehi i te ’evanelia i te mau mahana hope’a nā roto mai i te mau ’Ētene—’Ua fa’aauhia te ha’aputuputura’a o ’Īserā’ela i te hō’ē tumu rā’au ’ōlive ’o tei poihia tōna mau ’āma’a mau—’Ua tātara Nephi i te aura’a nō te ’ōrama nō te tumu rā’au nō te ora ’e ’ua paraparau ’oia nō ni’a i te parauti’a a te Atua i te fa’ata’a-’ē-ra’a i te feiā parauti’a ’ore ’e te feiā parauti’a. Fātata 600–592H.M.</div><div class="francais">Dans les derniers jours, la postérité de Léhi recevra l’Évangile par les Gentils — Le rassemblement d’Israël est comparé à un olivier dont les branches naturelles lui seront de nouveau greffées — Néphi interprète la vision de l’arbre de vie et montre que Dieu agit avec justice lorsqu’il sépare les méchants des justes. Vers 600–592 av. J.-C.</div></div>
    <p>
        <a href="chapter_1_13.html">Chapitre précédent</a> | 
        <a href="chapter_1_15.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
