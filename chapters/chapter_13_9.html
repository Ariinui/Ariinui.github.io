
<!DOCTYPE html>
<html lang="fr">
<head>
    <meta charset="UTF-8">
    <title>Morm Chapitre 9</title>
    <link rel="stylesheet" href="../styles.css">
</head>
<body>
    <h1>Morm</h1>
    <h2>Morm Chapitre 9</h2>
    <div class="verse-container"><div class="tahitien">41 Inaha, tē tautau ra te ’o’e nō te tāho’ora’a i ni’a a’e ia ’outou ; ’e tē fātata mai ra te taime e tāho’o ai ’oia i te toto o te feiā mo’a i ni’a ia ’outou, ’e ’aita roa ho’i e ti’a iāna ’ia fa’a’oroma’i noa ā i tā rātou mau ti’aorora’a iāna.</div><div class="francais">41 Voici, l’épée de la vengeance est suspendue au-dessus de vous ; et le moment vient bientôt où il vengera le sang des saints sur vous, car il ne souffrira plus leurs cris.</div></div>
    <div class="verse-container"><div class="tahitien">1 ’E i teienei, tē parau ato’a atu nei au nō ni’a i te feiā ’aita i ti’aturi i te Mesia.</div><div class="francais">1 Et maintenant, je parle aussi concernant ceux qui ne croient pas au Christ.</div></div><div class="verse-container"><div class="tahitien">2 Inaha, e ti’aturi ānei ’outou i te mahana e fa’autu’ahia ai ’outou—inaha, i te mahana e tae mai ai te Fatu, ’oia ïa, i taua mahana rahi ra e ’ōtarohia ai te fenua mai te parau ’ōtarohia ra, ’e e tahe ai te mau mea tumu i te ve’ave’a rahi ra ; ’oia ïa, i taua mahana rahi ra e arata’ihia mai ai ’outou i mua i te ’Ārenio a te Atua ra—’ei reira e parau ānei ’outou ē, ’aita e Atua ?</div><div class="francais">2 Voici, croirez-vous le jour où vous serez visités — voici, lorsque le Seigneur viendra, oui, ce grand jour où la terre sera roulée comme un livre et où les éléments embrasés se dissoudront, oui, en ce grand jour où vous serez amenés à vous tenir devant l’Agneau de Dieu — direz-vous alors qu’il n’y pas de Dieu ?</div></div><div class="verse-container"><div class="tahitien">3 ’Ei reira, e huna noa ānei ’outou i te Mesia, ’e ’aore rā e ti’a ānei ia ’outou ’ia hi’o atu i te ’Ārenio a te Atua ? Tē mana’o ra ānei ’outou ē, e pārahi ’outou i pīha’i iho iāna ’a ’ite noa ai ’outou i tā ’outou ’ohipa hape ? Tē mana’o ra ānei ’outou ē, e ’oa’oa ’outou ’ia pārahi i pīha’i iho i taua ta’ata Mo’a ra, ’a ha’amāuiuihia ai tō ’outou vārua ’ia ha’amana’o i te hape ē ’ua ’ōfati noa ’outou i tāna ra mau ture ?</div><div class="francais">3 Nierez-vous alors encore le Christ, ou pourrez-vous contempler l’Agneau de Dieu ? Pensez-vous que vous demeurerez avec lui, avec la conscience de votre culpabilité ? Pensez-vous que vous pourriez être heureux de demeurer avec cet Être saint, alors que votre âme est tenaillée par la conscience de votre culpabilité d’avoir constamment enfreint ses lois ?</div></div><div class="verse-container"><div class="tahitien">4 Inaha, tē parau atu nei au ia ’outou, e hau atu tō ’outou māuiui ’ia pārahi i pīha’i iho i te hō’ē Atua mo’a ’e te parauti’a, ’a ha’amana’o noa ai ’outou i tā ’outou mau ’ohipa vi’ivi’i i mua iāna, i te pārahi i pīha’i iho i te mau vārua fa’ahapahia i hade ra.</div><div class="francais">4 Voici, je vous dis que vous seriez plus malheureux de demeurer avec un Dieu saint et juste, avec la conscience de votre souillure devant lui, que de demeurer avec les âmes damnées en enfer .</div></div><div class="verse-container"><div class="tahitien">5 Inaha ho’i, ’ia ’ite ’outou i tō ’outou vai-taha’a-ra’a i mua i te Atua, ’e i te hanahana ato’a o te Atua, ’e te mo’ara’a o Iesu Mesia ra, e fa’aama te reira i te auahi ’ama ma te pohe ’ore i ni’a ia ’outou.</div><div class="francais">5 Car voici, lorsque vous serez amenés à voir votre nudité devant Dieu, et aussi la gloire de Dieu, et la sainteté de Jésus-Christ, cela allumera sur vous une flamme d’un feu qui ne s’éteint pas.</div></div><div class="verse-container"><div class="tahitien">6 ’Auē ho’i ’outou e te feiā ti’aturi ’ore ē, ’a fāriu mai na i te Fatu ; ’a ti’aoro māite atu i te Metua nā roto i te i’oa o Iesu, penei a’e ’o te ’itehia ’outou i mua iāna i taua mahana rahi ’e te hope’a ma te pōra’o ’ore, ’e te mā, te nehenehe, ’e te teatea, ’e ma te tāmāhia nā roto i te toto o te ’Ārenio ra.</div><div class="francais">6 Oh ! alors, incrédules, tournez-vous vers le Seigneur ; implorez de toutes vos forces le Père, au nom de Jésus, afin d’être peut-être trouvés sans tache, purs, beaux et blancs, purifiés par le sang de l’Agneau en ce grand et dernier jour.</div></div><div class="verse-container"><div class="tahitien">7 E parau fa’ahou atu vau ia ’outou, ’o tei huna i te mau heheura’a a te Atua ’e ’o tei parau ē, ’ua fa’a’orehia te reira, ’e ’aita e heheura’a fa’ahou, ’e ’aita e parau tohu, ’e ’aita e hōro’ara’a, ’e ’aita e fa’aorara’a ma’i, ’e ’aita e parau ’e’ē ’e te ’īritira’a i te parau ’e’ē.</div><div class="francais">7 Et en outre, je vous parle, à vous qui niez les révélations de Dieu et dites qu’elles ont cessé, qu’il n’y pas de révélations, ni de prophéties, ni de dons, ni de guérisons, ni de don des langues, ni d’interprétation des langues ;</div></div><div class="verse-container"><div class="tahitien">8 Inaha, tē parau atu nei au ia ’outou na, ’o ’oia ’o tei huna i teie mau mea, ’aita ïa ’oia i ’ite i te ’evanelia a te Mesia ; ’oia ïa, ’aita ’oia i tai’o i te mau pāpa’ira’a mo’a ; ’e mai te mea i tai’o ra, ’aita ïa ’oia i māramarama i te reira.</div><div class="francais">8 voici, je vous le dis, celui qui nie ces choses ne connaît pas l’Évangile du Christ ; oui, il n’a pas lu les Écritures ; si oui, il ne les comprend pas.</div></div><div class="verse-container"><div class="tahitien">9 ’Aita ānei ho’i tātou i tai’o ē, hō’ē ā tō te Atua huru i nanahi ra, i teie nei mahana, ē a muri noa atu ; ’e ’aita roa ’oia e taui, ’aita roa te tahi vāhi iti nō tōna huru e taui ?</div><div class="francais">9 Car ne lisons-nous pas que Dieu est le même hier, aujourd’hui et à jamais, et qu’en lui il n’y ni variation, ni ombre de changement ?</div></div><div class="verse-container"><div class="tahitien">10 ’E i teienei, mai te mea e feruri ’outou e atua taui noa tō ’outou, ’e e taui ho’i te tahi vāhi iti nō tōna huru, ’ei reira ’ua feruri ïa ’outou i tā ’outou iho atua, ’e e ’ere ho’i ’oia i te Atua nō te mau semeio.</div><div class="francais">10 Et maintenant, si vous vous êtes imaginé un Dieu qui varie et en qui il a une ombre de changement, alors vous vous êtes imaginé un Dieu qui n’est pas un Dieu de miracles.</div></div><div class="verse-container"><div class="tahitien">11 Inaha rā, e fa’a’ite atu vau ia ’outou i te Atua nō te mau semeio, ’oia te Atua nō Aberahama, ’e te Atua nō Isaaka, ’e te Atua nō Iakoba ; ’e ’o teie iho ā ïa taua Atua ra ’o tei hāmani i te mau ra’i ’e te fenua, ’e te mau mea ato’a i roto i te reira.</div><div class="francais">11 Mais voici, je vais vous montrer un Dieu de miracles, le Dieu d’Abraham, et le Dieu d’Isaac, et le Dieu de Jacob ; et c’est ce même Dieu qui créé les cieux et la terre, et tout ce qui s’y trouve.</div></div><div class="verse-container"><div class="tahitien">12 Inaha, nāna i hāmani ia Adamu, ’e nā roto ia Adamu ’ua tae mai te hi’ara’a i ni’a i te ta’ata nei. ’E nō te hi’ara’a o te ta’ata nei i haere mai ai Iesu Mesia, ’o ’oia ho’i te Metua ’e te Tamaiti ; ’e nō Iesu Mesia i tae mai ai te fa’aorara’a o te ta’ata nei.</div><div class="francais">12 Voici, il créé Adam, et par Adam vint la chute de l’homme. Et à cause de la chute de l’homme vint Jésus-Christ, le Père et le Fils ; et à cause de Jésus-Christ est venue la rédemption de l’homme.</div></div><div class="verse-container"><div class="tahitien">13 ’E nō te mea ’ua tae mai te fa’aorara’a i te ta’ata nei nā roto ia Iesu Mesia, ’ua fa’aho’ihia atu ïa rātou i mua i te aro o te Fatu ; ’oia ïa, nā roto ho’i i te reira te mau ta’ata ato’a i te fa’aorahia, nō te mea ’ua fa’atae mai te pohe o te Mesia i te ti’afa’ahoura’a, ’o tei fa’aora i te ta’ata nei i te ta’oto hope ’ore, ’e e fa’aarahia ho’i te mau ta’ata ato’a e te mana o te Atua i taua ta’oto ra i te taime e fa’a’otohia ai te pū ; ’e e ti’a mai rātou, te ta’ata ri’i ’e te feiā rarahi, ’e e ti’a mai rātou pā’āto’a i mua i tāna ra ha’avāra’a, ma te fa’aorahia ’e ma te fa’ata’a-’ē-hia i te tāpe’a mure ’ore nō te pohe, ’oia te pohe pae tino.</div><div class="francais">13 Et à cause de la rédemption de l’homme, qui est venue par Jésus-Christ, ils sont ramenés en la présence du Seigneur ; oui, c’est en cela que tous les hommes sont rachetés, parce que la mort du Christ réalise la résurrection, qui réalise la rédemption d’un sommeil sans fin, sommeil dont tous les hommes seront réveillés par le pouvoir de Dieu, lorsque la trompette sonnera ; et ils se lèveront, petits et grands, et tous se tiendront devant sa barre, rachetés et délivrés de ce lien éternel de la mort, laquelle mort est une mort temporelle.</div></div><div class="verse-container"><div class="tahitien">14 ’E i reira e tae mai ai te ha’avāra’a a Tei Mo’a i ni’a ia rātou ; ’e i reira ho’i e tae mai ai te tau e riro ai te ta’ata vi’ivi’i i te vai vi’ivi’i noa ; ’e te ta’ata parauti’a i te vai parauti’a noa ; ’e te ta’ata ’oa’oa i te vai ’oa’oa noa ; ’e te ta’ata ’oa’oa ’ore i te vai ’oa’oa ’ore noa.</div><div class="francais">14 Et alors vient le jugement du Saint sur eux ; et alors vient le moment où celui qui est souillé restera souillé, et celui qui est juste restera juste, et celui qui est heureux restera heureux, et celui qui est malheureux restera malheureux.</div></div><div class="verse-container"><div class="tahitien">15 ’E i teienei, ’o ’outou pā’āto’a ’o tei feruri nō ni’a i te atua semeio ’ore, tē ani atu nei au ia ’outou, ’ua ma’iri ānei taua mau mea tā’u i parau ra ? ’Ua tae mai ānei te hope’a ? Inaha, tē parau atu nei au ia ’outou, ’Aita ; ’aita roa te Atua i fa’aea i te riro ’ei Atua nō te mau semeio.</div><div class="francais">15 Et maintenant, ô vous tous qui vous êtes imaginé un Dieu qui ne peut faire de miracles, je vous le demande : toutes ces choses dont j’ai parlé sont-elles arrivées ? La fin est-elle déjà venue ? Voici, je vous dis que non ; et Dieu n’a pas cessé d’être un Dieu de miracles.</div></div><div class="verse-container"><div class="tahitien">16 Inaha, ’aita ānei te mau mea tā te Atua i rave i fa’atupu i te mea māere i mua i tō tātou mata ? ’Oia ïa, ’o vai tei ’ite māite i te mau ’ohipa māere a te Atua ?</div><div class="francais">16 Voici, les choses que Dieu accomplies ne sont-elles pas merveilleuses à nos yeux ? Oui, et qui peut comprendre les œuvres merveilleuses de Dieu ?</div></div><div class="verse-container"><div class="tahitien">17 ’O vai tē parau ē, e ’ere te reira i te semeio, ’oia ho’i nā roto i tāna parau ’ua tupu mai te ra’i ’e te fenua ; ’e nā roto i te mana nō tāna parau ’ua hāmanihia te ta’ata nei i te repo fenua ra ; ’e nā roto i te mana o tāna parau ’ua fa’atupuhia te mau semeio ?</div><div class="francais">17 Qui dira que ce ne fut pas un miracle que, par sa parole, le ciel et la terre soient ? Et par le pouvoir de sa parole, l’homme fut créé de la poussière de la terre ; et par le pouvoir de sa parole, des miracles ont été accomplis.</div></div><div class="verse-container"><div class="tahitien">18 ’E ’o vai tē parau ē, ’aita Iesu Mesia i rave i te mau semeio rarahi e rave rahi ? ’E e rave rahi ho’i mau semeio rarahi i ravehia e te rima o te mau ’āpōsetolo ra.</div><div class="francais">18 Et qui dira que Jésus-Christ n’a pas fait beaucoup de grands miracles ? Et beaucoup de grands miracles furent accomplis par les mains des apôtres.</div></div><div class="verse-container"><div class="tahitien">19 ’E mai te mea ’ua ravehia te mau semeio i taua tau ra, nō te aha ïa ’aita te Atua i riro ’ei Atua nō te mau semeio, ’e ’a vai noa ai ’ei Atua taui ’ore ? ’E inaha, tē parau atu nei au ia ’outou na, ’aore roa ’oia e taui ; ’āhiri e taui ’oia, ’aita ïa ’oia e riro ’ei Atua ; ’aita roa ho’i ’oia e fa’aea ’ia riro ’ei Atua, ’e e Atua ho’i ’oia nō te mau semeio.</div><div class="francais">19 Et si des miracles furent accomplis alors, pourquoi Dieu a-t-il cessé d’être un Dieu de miracles tout en étant un Être immuable ? Et voici, je vous dis qu’il ne change pas ; si oui, il cesserait d’être Dieu ; et il ne cesse pas d’être Dieu et est un Dieu de miracles.</div></div><div class="verse-container"><div class="tahitien">20 ’E te tumu ’ua fa’aea ’oia i te rave i te mau semeio i rotopū i te mau tamari’i a te ta’ata nei, nō te mea ïa ’ua paruparu tō rātou fa’aro’o, ’e ’ua fa’aru’e i te ’ē’a ti’a, ’e ’aita rātou i ’ite i te Atua ’o tā rātou e ti’aturi ra.</div><div class="francais">20 Et la raison pour laquelle il cesse de faire des miracles parmi les enfants des hommes, c’est parce qu’ils dégénèrent dans l’incrédulité, et s’éloignent de la voie droite, et ne connaissent pas le Dieu en qui ils devraient avoir confiance .</div></div><div class="verse-container"><div class="tahitien">21 Inaha, tē parau atu nei au ia ’outou na, ’o ’oia ’o tē ti’aturi i te Mesia, ma te fē’a’a ’ore, e hōro’ahia mai ïa iāna te mau mea ato’a ’o tāna e ani atu i te Metua nā roto i te i’oa o te Mesia ; ’e ’ua hōro’ahia mai teie fafaura’a i te mau ta’ata ato’a, ē tae noa atu i te mau hope’a o te ao nei.</div><div class="francais">21 Voici, je vous dis que quiconque croit au Christ, ne doutant en aucune façon, tout ce qu’il demandera au Père, au nom du Christ, lui sera accordé ; et cette promesse est pour tous, pour les extrémités de la terre.</div></div><div class="verse-container"><div class="tahitien">22 Inaha ho’i, tē nā ’ō mai ra Iesu Mesia, te Tamaiti a te Atua, i tāna nā pipi ’o tē pārahi ra ; ’oia ïa, ’e i tāna ato’a mau pipi pā’āto’a i mua i te mau ta’ata : E haere ’outou ē ’ati noa a’e te mau fenua ato’a, e fa’a’ite haere i te ’evanelia i te ta’ata ato’a.</div><div class="francais">22 Car voici, ainsi dit Jésus-Christ, le Fils de Dieu, à ses disciples qui allaient demeurer, oui, et aussi à tous ses disciples, aux oreilles de la multitude : Allez par tout le monde, et prêchez l’Évangile à toute la création ;</div></div><div class="verse-container"><div class="tahitien">23 ’O ’oia ’o tei ti’aturi ’e ’ua bāpetizohia, e ora ïa ; ’āre’a rā iāna ’o tei ’ore i ti’aturi ra e fa’ahapahia ïa.</div><div class="francais">23 Celui qui croira et qui sera baptisé sera sauvé, mais celui qui ne croira pas sera condamné ;</div></div><div class="verse-container"><div class="tahitien">24 ’E e pe’e atu teie mau tāpa’o nā muri ia rātou ’o tei ti’aturi—nā roto i tō’u nei i’oa e ti’avaru atu rātou i te mau diabolo ; e parau ho’i rātou i te mau reo ’āpī ; e rave noa ho’i rātou i te mau ’ōphī ; ’e ’ia inu rātou i te mea ta’ero ’aita te reira e ha’afifi ia rātou ; e tu’u rātou i tō rātou rima i ni’a i te ta’ata ma’i ’e e fa’aorahia rātou.</div><div class="francais">24 Voici les signes qui accompagneront ceux qui auront cru : En mon nom, ils chasseront les démons ; ils parleront de nouvelles langues ; ils saisiront des serpents ; et s’ils boivent quelque breuvage mortel, il ne leur fera point de mal ; ils imposeront les mains aux malades, et les malades seront guéris ;</div></div><div class="verse-container"><div class="tahitien">25 ’E ’o ’oia ’o tē ti’aturi i tō’u nei i’oa, ma te fē’a’a ’ore, e fa’atupu ïa vau i tā’u mau parau ato’a nōna, ē tae noa atu i te mau hope’a o te ao nei.</div><div class="francais">25 et quiconque croira en mon nom, ne doutant en aucune façon, je lui confirmerai toutes mes paroles jusqu’aux extrémités de la terre.</div></div><div class="verse-container"><div class="tahitien">26 ’E i teienei, inaha, ’o vai tē ti’a ’ia pāto’i atu i te mau ’ohipa a te Fatu ? ’O vai tē ti’a ’ia huna i tāna mau parau ? ’O vai tē pāto’i atu i te mana rahi o te Fatu ? ’O vai tē vahavaha atu i te mau ’ohipa a te Fatu ? ’O vai tē au ’ore atu i te mau tamari’i a te Mesia ? Inaha, ’o ’outou pā’āto’a ïa ’o tei fa’a’ino mai i te mau ’ohipa a te Fatu, e riro ho’i ’outou i te māere ’e i te pohe roa.</div><div class="francais">26 Et maintenant, voici, qui peut résister aux œuvres du Seigneur ? Qui peut nier ses paroles ? Qui s’élèvera contre la toute-puissance du Seigneur ? Qui méprisera les œuvres du Seigneur ? Qui méprisera les enfants du Christ ? Voici, vous tous qui méprisez les œuvres du Seigneur, car vous serez dans l’étonnement et vous périrez.</div></div><div class="verse-container"><div class="tahitien">27 Nō reira, ’eiaha roa e fa’a’ino, ’eiaha ho’i e māere, ’a ha’apa’o rā i te mau parau a te Fatu, ’e ’a ani atu ho’i i te Metua nā roto i te i’oa o Iesu i te mau mea tā ’outou i hina’aro. ’Eiaha e fē’a’a, ’a ti’aturi rā, ’e ’a ha’amata mai te feiā tahito ra, ’e ’a haere mai i te Fatu ma tō ’outou ’ā’au ato’a, ’e ’a rave pāpū i te ’ohipa nō tō ’outou iho fa’aorara’a ma te mata’u ’e te rurutaina i mua iāna.</div><div class="francais">27 Oh ! alors, ne méprisez pas, et ne vous étonnez pas, mais écoutez les paroles du Seigneur, et demandez au Père, au nom de Jésus, ce dont vous avez besoin. Ne doutez pas, mais croyez, et commencez comme dans les temps anciens, et venez au Seigneur de tout votre cœur, et travaillez à votre salut avec crainte et tremblement devant lui.</div></div><div class="verse-container"><div class="tahitien">28 ’Ia ’aravihi ’outou i te mau mahana o te orara’a nei ; ’a fa’aru’e ’outou i te mea vi’ivi’i ato’a ; ’eiaha e ani i te hō’ē mea ’o tē fa’atupu i tō ’outou hina’aro vi’ivi’i, e ani rā ma te mana’o ’āueue ’ore ’ia ’ore ’outou ’ia topa i roto i te fa’ahemara’a, ’ia tāvini rā ’outou i te Atua ora mau.</div><div class="francais">28 Ayez de la sagesse pendant les jours de votre épreuve ; dépouillez-vous de toute impureté ; ne demandez pas afin de tout dépenser pour vos passions, mais demandez avec une fermeté inébranlable afin de ne céder à aucune tentation, mais afin de servir le Dieu vrai et vivant.</div></div><div class="verse-container"><div class="tahitien">29 ’A ha’apa’o maita’i ’ia ’ore ’outou ’ia bāpetizohia ma te ti’amā ’ore ; ’a ha’apa’o maita’i ’ia ’ore ’outou ’ia rave noa atu i te ’ōro’a ma te ti’amā ’ore ; ’ia rave rā ’outou i te mau mea ato’a ma te ti’amā, ’e ’ia rave ho’i i te reira nā roto i te i’oa o Iesu Mesia, te Tamaiti a te Atua ora ; ’e mai te mea e nā reira ’outou ma te fa’aitoito noa ē tae noa atu i te hope’a ra, e ’ore roa ïa ’outou e hurihia i rāpae.</div><div class="francais">29 Veillez à ne pas être baptisés indignement ; veillez à ne pas prendre la Sainte-Cène du Christ indignement ; mais veillez à tout faire avec dignité, et faites-le au nom de Jésus-Christ, le Fils du Dieu vivant ; et si vous faites cela et persévérez jusqu’à la fin, vous ne serez en aucune façon chassés.</div></div><div class="verse-container"><div class="tahitien">30 Inaha, tē parau atu nei au ia ’outou na mai te mea ra ē, tē parau atu nei au ia ’outou mai te pohe mai ; ’e ’ua ’ite ho’i au ē, e roa’a ia ’outou tā’u nei mau parau.</div><div class="francais">30 Voici, je vous parle comme si je parlais d’entre les morts ; car je sais que vous aurez mes paroles.</div></div><div class="verse-container"><div class="tahitien">31 ’Eiaha e fa’ahapa mai iā’u nei nō tō’u nei mau hape ; ’eiaha ato’a i tō’u metua tāne nō tōna mau hape ; ’eiaha ato’a ho’i i te feiā i pāpa’i nā mua atu iāna ; a ha’amāuruuru rā i te Atua ’oia i fa’a’ite atu i tō mātou ra mau hape ia ’outou, ’ia ti’a ia ’outou ’ia ha’api’i ’ia riro ’ei mea pa’ari atu ā ia mātou nei.</div><div class="francais">31 Ne me condamnez pas à cause de mon imperfection, ni mon père à cause de son imperfection, ni ceux qui ont écrit avant lui ; mais rendez plutôt grâces à Dieu de ce qu’il vous manifesté nos imperfections, afin que vous puissiez apprendre à être plus sages que nous ne l’avons été.</div></div><div class="verse-container"><div class="tahitien">32 ’E i teienei, inaha, ’ua pāpa’i mātou i teie nei pāpa’a parau mai te au i tō mātou ’ite i te mau pāpa’ira’a i parauhia e mātou, te pāpa’ira’a ’Aiphiti fa’a’āpīhia, ’o tei hōro’ahia mai i terā u’i ’e i terā u’i ē tae roa mai ia mātou nei, ’e ’o tei fa’ahuru-’ē-hia e mātou ’ia au maita’i i tō mātou reo.</div><div class="francais">32 Et maintenant, voici, nous avons écrit ces annales selon notre connaissance, dans les caractères qui sont appelés parmi nous l’égyptien réformé, transmis et altérés par nous, selon notre manière de parler.</div></div><div class="verse-container"><div class="tahitien">33 ’E ’āhiri e mea rarahi maita’i tā mātou mau ’api, ’ua pāpa’i ïa mātou i te reira i te pāpa’ira’a Hebera ; ’e ’ua fa’ahuru ’ē ato’a ho’i ïa mātou i te pāpa’ira’a Hebera ; ’e ’āhiri ’ua ti’a ia mātou ’ia pāpa’i i te pāpa’ira’a Hebera ra, inaha, ’aita roa ïa e hapehape e ’itehia e ’outou i roto i tā mātou pāpa’a parau.</div><div class="francais">33 Et si nos plaques avaient été suffisamment grandes, nous aurions écrit en hébreu ; mais l’hébreu été altéré aussi par nous ; et si nous avions pu écrire en hébreu, voici, vous n’auriez eu aucune imperfection dans nos annales.</div></div><div class="verse-container"><div class="tahitien">34 ’Ua ’ite rā te Fatu i te mau mea tā mātou i pāpa’i, ’e ’ua ’ite ato’a ho’i ’oia ē, ’aita roa e nūna’a ’ē atu i ’ite i tō mātou reo, ’e nō te mea ’aita roa e nūna’a ’ē atu i ’ite i tō mātou reo, nō reira, ’ua fa’aineine ’oia i te hō’ē rāve’a nō te ’īritira’a i te reira.</div><div class="francais">34 Mais le Seigneur sait les choses que nous avons écrites, et aussi qu’aucun autre peuple ne connaît notre langue ; et parce qu’aucun autre peuple ne connaît notre langue, il préparé des moyens pour son interprétation.</div></div><div class="verse-container"><div class="tahitien">35 ’E ’ua pāpa’ihia teie nei mau mea ’ia ti’a ia mātou ’ia tāmā i tō mātou mau ’ahu i te toto o tō mātou mau taea’e, ’o tei paruparu tō rātou fa’aro’o.</div><div class="francais">35 Et ces choses sont écrites afin que nous puissions débarrasser nos vêtements du sang de nos frères, qui ont dégénéré dans l’incrédulité .</div></div><div class="verse-container"><div class="tahitien">36 ’E inaha, teie te mau mea tā mātou i hina’aro i tō mātou mau taea’e, ’oia ïa, ē tae noa atu i te fa’aho’ira’ahia te ’ite ia rātou nō ni’a i te Mesia, ’ia au i te mau pure a te feiā mo’a ato’a i pārahi na i te fenua nei.</div><div class="francais">36 Et voici, les choses que nous avons désirées concernant nos frères, oui, qu’ils soient ramenés à la connaissance du Christ, sont conformes aux prières de tous les saints qui ont demeuré dans le pays.</div></div><div class="verse-container"><div class="tahitien">37 ’E ’ia fa’ati’a mai te Fatu ra ’o Iesu Mesia i tā rātou mau pure mai te au i tō rātou ra fa’aro’o ; ’e ’ia ha’amana’o mai ho’i te Atua te Metua i te fafaura’a tāna i fafau atu i te ’utuāfare o ’Īserā’ela ; ’e ’ia ha’amaita’i mai ’oia ia rātou ē a muri noa atu, nā roto i te fa’aro’o i te i’oa o Iesu Mesia. ’Āmene.</div><div class="francais">37 Et puisse le Seigneur Jésus-Christ accorder que leurs prières soient exaucées selon leur foi ; et puisse Dieu le Père se souvenir de l’alliance qu’il faite avec la maison d’Israël ; et puisse-t-il la bénir à jamais, par la foi au nom de Jésus-Christ. Amen.</div></div>
    <div class="verse-container introduction"><div class="tahitien">Te pāpa’a parau a te mau ’ati Iareda, ravehia nō roto mai i te mau ’api e piti ’ahuru ’e ma maha ’o tei ’itehia e te mau ta’ata o Limehi i te mau mahana o te ari’i ra ’o Mosia.</div><div class="francais">Annales des Jarédites, tirées des vingt-quatre plaques trouvées par le peuple de Limhi aux jours du roi Mosiah.</div></div>
    <p>
        <a href="chapter_13_8.html">Chapitre précédent</a> | 
        
        <a href="../index.html">Retour à la table des matières</a>
    </p>
</body>
</html>
