
<!DOCTYPE html>
<html lang="fr">
<head>
    <meta charset="UTF-8">
    <title>3 Ne Chapitre 5</title>
    <link rel="stylesheet" href="../styles.css">
</head>
<body>
    <h1>3 Ne</h1>
    <h2>3 Ne Chapitre 5</h2>
    <div class="verse-container"><div class="tahitien">1 ’E i teienei, inaha, ’aita roa te hō’ē a’e ta’ata ora i rotopū i te mau ta’ata ato’a o Nephi i fē’a’a noa a’e i te mau parau ’o tā te mau peropheta mo’a ato’a i parau ; nō te mea ’ua ’ite rātou ē, ’ia tupu mau ïa te reira e ti’a ai.</div><div class="francais">1 Et maintenant, voici, il n’y avait pas une seule âme vivante parmi tout le peuple des Néphites qui doutât le moins du monde des paroles de tous les saints prophètes qui avaient parlé ; car ils savaient qu’il fallait qu’elles s’accomplissent.</div></div><div class="verse-container"><div class="tahitien">2 ’E ’ua ’ite rātou ē, e mea ti’a roa i te Mesia ’ia tae mai, nō te mau tāpa’o e rave rahi i fa’a’itehia, mai te au i te mau parau a te mau peropheta ; ’e nō te mau mea i tupu a’ena, ’ua ’ite rātou ē, e mea ti’a roa i te mau mea ato’a ’ia tupu mai te au i tei parauhia na.</div><div class="francais">2 Et ils savaient que le Christ avait nécessairement dû venir, à cause des nombreux signes qui avaient été donnés, selon les paroles des prophètes ; et à cause des choses qui étaient déjà arrivées, ils savaient qu’il fallait nécessairement que tout arrivât selon ce qui avait été dit.</div></div><div class="verse-container"><div class="tahitien">3 Nō reira, ’ua fa’aru’e rātou i tā rātou mau hara pā’āto’a, ’e tā rātou mau ’ohipa vi’ivi’i, e tā rātou mau ’ohipa tai’ata, ’e ’ua tāvini atu ra i te Atua ma te itoito i te ao ’e i te pō.</div><div class="francais">3 C’est pourquoi, ils délaissèrent tous leurs péchés, et leurs abominations, et leurs fornications, et servirent Dieu jour et nuit en toute diligence.</div></div><div class="verse-container"><div class="tahitien">4 ’E i teienei, i muri a’era, i muri iho i tō rātou ravera’a i te feiā ’eiā haru ’ei feiā mau-’āuri, ’aita te hō’ē ta’ata i toe ’aore i taparahihia, ’e ’ua huri atu ra i te feiā mau-’āuri i roto i te fare tāpe’ara’a, ’e ’ua a’o atu ra i te parau a te Atua ia rātou ; ’e ’o rātou pā’āto’a ’o tei tātarahapa i tā rātou mau hara ’e ’o tei fa’aoti i te hō’ē fafaura’a ē ’aita roa rātou e taparahi fa’ahou i te ta’ata, ’ua hōro’ahia ïa tō rātou ti’amāra’a ’ia haere.</div><div class="francais">4 Et alors, il arriva que lorsqu’ils eurent fait prisonniers tous les brigands, de sorte qu’aucun de ceux qui n’avaient pas été tués n’échappa, ils jetèrent leurs prisonniers en prison et leur firent prêcher la parole de Dieu ; et tous ceux qui se repentirent de leurs péchés et conclurent l’alliance de ne plus commettre de meurtres furent mis en liberté .</div></div><div class="verse-container"><div class="tahitien">5 ’Āre’a rā ’o rātou pā’āto’a ’o tei ’ore i fa’aoti i te hō’ē fafaura’a, ’e ’o tei tāpe’a noa i tō rātou mau mana’o huna i roto i tō rātou ’ā’au nō te taparahi i te ta’ata ; ’oia ïa, ’e ’o rātou pā’āto’a ’o tei ’itea i te paraura’a i te mau parau ha’amata’u i tō rātou mau taea’e, ’ua fa’ahapahia ïa rātou ’e ’ua fa’autu’ahia mai te au i te ture.</div><div class="francais">5 Mais tous ceux qui ne conclurent pas d’alliance et qui continuèrent à avoir ces meurtres secrets dans leur cœur, oui, tous ceux que l’on trouva proférant des menaces contre leurs frères furent condamnés et punis selon la loi.</div></div><div class="verse-container"><div class="tahitien">6 ’E ’ua nā reira rātou i te ha’amou i taua mau pupu ’ohipa parauti’a ’ore, ’e te ’ohipa huna, ’e te ’ohipa vi’ivi’i, ’e i roto ato’a i te reira tē vai ra te mau ’ohipa ’ī’ino rahi ’e te mau taparahira’a ta’ata e rave rahi.</div><div class="francais">6 Et ainsi, ils mirent fin à toutes ces combinaisons perverses, et secrètes, et abominables, dans lesquelles tant de méchanceté et tant de meurtres avaient été commis.</div></div><div class="verse-container"><div class="tahitien">7 ’E ’o te hope’a te reira nō te piti ’ahuru ’e ma piti o te matahiti, ’e te piti ’ahuru ’e ma toru ato’a o te matahiti, ’e te piti ’ahuru ’e ma maha, ’e te piti ’ahuru ’e ma pae ; ’e nō reira ’ua hope roa te matahiti e piti ’ahuru ’e ma pae.</div><div class="francais">7 Et ainsi était passée la vingt-deuxième année ; et aussi la vingt-troisième année, et la vingt-quatrième, et la vingt-cinquième ; et ainsi, vingt-cinq ans étaient passés.</div></div><div class="verse-container"><div class="tahitien">8 E rave rahi te mau mea i tupu, ’e i roto i te hi’ora’a o te tahi pae, e mea rahi ïa ’e te fa’ahiahia ; ’āre’a rā, ’aita te reira e ti’a ’ia pāpa’ihia i roto i teie nei buka ; ’oia ïa, ’aita e ō i roto i teie nei buka te hānerera’a o te tufa’a nō te mau mea i ravehia i rotopū i te mau ta’ata e rave rahi i roto i te ārea nō te piti ’ahuru ’e ma pae matahiti.</div><div class="francais">8 Et il s’était produit beaucoup de choses qui, aux yeux de certains, seraient grandes et merveilleuses ; néanmoins, on ne peut pas les écrire toutes dans ce livre ; oui, ce livre ne peut même pas contenir la centième partie de ce qui se fit parmi tant de gens en vingt-cinq ans ;</div></div><div class="verse-container"><div class="tahitien">9 Inaha rā, tē vai ra te mau pāpa’a parau ’e tei roto i te reira te mau ’ohipa i tupu i ni’a i teie mau ta’ata ; ’e ’ua pāpa’ihia ho’i te tahi ’ā’amu poto ’e te parau mau nō te reira e Nephi.</div><div class="francais">9 mais voici, il a des annales qui contiennent toutes les actions de ce peuple ; et un récit plus court, mais vrai, été fait par Néphi.</div></div><div class="verse-container"><div class="tahitien">10 Nō reira, ’ua pāpa’i au i tā’u nei pāpa’a parau nō teie nei mau mea mai te au i te pāpa’a parau a Nephi ra, ’o tei ’ō’otihia i ni’a i te mau ’api i parauhia, te mau ’api a Nephi.</div><div class="francais">10 C’est pourquoi, j’ai fait mon récit de ces choses selon les annales de Néphi, qui étaient gravées sur les plaques qui étaient appelées les plaques de Néphi.</div></div><div class="verse-container"><div class="tahitien">11 ’E inaha, tē pāpa’i nei au i teie nei pāpa’a parau i ni’a i te tahi mau ’api ’o tā’u i hāmani i tō’u iho nā rima.</div><div class="francais">11 Et voici, je fais le récit sur des plaques que j’ai faites de mes mains.</div></div><div class="verse-container"><div class="tahitien">12 ’E inaha, ’ua parauhia vau ’o Moromona, ’e ’ua topahia i ni’a iā’u te i’oa o te fenua ra nō Moromona, ’oia te fenua tā Alama i fa’ati’a i te ’ēkālesia i rotopū i te mau ta’ata ; ’oia ïa, te ’ēkālesia mātāmua i fa’ati’ahia i rotopū ia rātou i muri a’e i tō rātou ’ōfatira’a i te ture.</div><div class="francais">12 Et voici, je m’appelle Mormon, du nom du pays de Mormon, le pays dans lequel Alma établit l’Église parmi le peuple, oui, la première Église qui fut établie parmi eux après leur transgression.</div></div><div class="verse-container"><div class="tahitien">13 Inaha, e pipi au nā Iesu Mesia, te Tamaiti a te Atua. ’Ua pi’ihia vau e āna ’ia a’o atu i tāna parau i rotopū i tōna mau ta’ata, ’ia ti’a ia rātou ’ia fāri’i i te ora mure ’ore.</div><div class="francais">13 Voici, je suis disciple de Jésus-Christ, le Fils de Dieu. J’ai été appelé par lui pour annoncer sa parole parmi son peuple, afin qu’il ait la vie éternelle.</div></div><div class="verse-container"><div class="tahitien">14 ’E ’ua ti’a roa, mai te au i tō te Atua hina’aro—’ia manuia te mau pure a te mau ta’ata i pohe na mai te au i tō rātou fa’aro’o, ’e e mau ta’ata mo’a ana’e ho’i rātou—’ia pāpa’i au i te hō’ē pāpa’a parau nō teie mau mea i ravehia.</div><div class="francais">14 Et il est devenu opportun que, selon la volonté de Dieu, afin que les prières des saints qui s’en sont allés s’accomplissent selon leur foi, je fasse les annales de ce qui s’est passé —</div></div><div class="verse-container"><div class="tahitien">15 ’Oia ïa, i te hō’ē pāpa’a parau iti nō te mau mea i tupu mai te taime Lehi i fa’aru’e ai i Ierusalema ē tae roa mai i teie taime.</div><div class="francais">15 oui, de brèves annales de ce qui s’est produit depuis le moment où Léhi quitta Jérusalem jusqu’au temps présent.</div></div><div class="verse-container"><div class="tahitien">16 Nō reira tē pāpa’i nei au i tā’u nei pāpa’a parau nō roto mai i te mau ’ā’amu i pāpa’ihia ’e te mau ta’ata nā mua atu iā’u nei, ē tae roa mai i tō’u iho nei mahana.</div><div class="francais">16 C’est pourquoi je fais mes annales d’après les récits qui ont été faits par ceux qui m’ont précédé, jusqu’au début de mon temps ;</div></div><div class="verse-container"><div class="tahitien">17 ’E i reira ho’i e pāpa’i ai au i te hō’ē pāpa’a parau nō te mau mea i ’itea e tō’u iho nei mata.</div><div class="francais">17 et ensuite, je fais les annales des choses que j’ai vues de mes propres yeux.</div></div><div class="verse-container"><div class="tahitien">18 ’E ’ua ’ite ho’i au ē, e mea ti’a ’e e parau mau te pāpa’a parau tā’u i pāpa’i ; ’āre’a rā tē vai ra e rave rahi mau mea ’aita e ti’a ia mātou ’ia pāpa’i nō te huru o tō mātou reo.</div><div class="francais">18 Et je sais que les annales que je fais sont des annales justes et vraies ; néanmoins, il a beaucoup de choses que, selon notre langue, nous ne sommes pas à même d’écrire .</div></div><div class="verse-container"><div class="tahitien">19 ’E i teienei, tē fa’aoti nei au i tā’u parau i te mau mea nō ni’a iā’u iho nei, ’e e tāmata vau i te pāpa’i i tā’u ’ā’amu nō ni’a i te mau mea i tupu ’ē nā mua iā’u.</div><div class="francais">19 Et maintenant, je finis de parler de moi, et je fais maintenant mon récit des choses qui ont été avant moi.</div></div><div class="verse-container"><div class="tahitien">20 ’O Moromona vau nei, ’e e hua’ai mau vau nō Lehi. ’E ’ua ti’a roa iā’u ’ia ’ārue i tō’u Atua ’e tō’u Fa’aora ’o Iesu Mesia, i te mea ē ’ua arata’i mai ’oia i tō mātou mau metua i rāpae i te fenua ra nō Ierusalema, (’e ’aore ïa i ’iteahia i te ta’ata, maori rā ’o ’oia ’e te feiā ’o tāna i arata’i mai i rāpae i taua fenua ra) ’e ’ua hōro’a mai ’oia iā’u ’e i tō’u mau ta’ata i te ’ite rahi nō ni’a i te fa’aorara’a o tō mātou nei vārua.</div><div class="francais">20 Je suis Mormon, pur descendant de Léhi. J’ai lieu de bénir mon Dieu et mon Sauveur, Jésus-Christ, de ce qu’il fait sortir nos pères du pays de Jérusalem (et personne ne l’a su, si ce n’est lui-même et ceux qu’il fait sortir de ce pays) et de ce qu’il m’a donné, ainsi qu’à mon peuple, tant de connaissance pour le salut de notre âme.</div></div><div class="verse-container"><div class="tahitien">21 ’Oia mau roa, ’ua ha’amaita’i mai ’oia i te ’utuāfare o Iakoba, ’e ’ua aroha mai ho’i ’oia i te hua’ai o Iosepha.</div><div class="francais">21 Assurément, il béni la maison de Jacob et été miséricordieux envers la postérité de Joseph.</div></div><div class="verse-container"><div class="tahitien">22 ’E no reira ho’i ’a ha’apa’o maita’i ai te hua’ai o Lehi i tāna ra mau fa’auera’a, ’ua ha’amaita’i mai ’oia ia rātou ’e ’ua ha’amanuia ia rātou mai te au i tāna ra parau.</div><div class="francais">22 Et dans la mesure où les enfants de Léhi ont gardé ses commandements, il les bénis et les rendus prospères, selon sa parole.</div></div><div class="verse-container"><div class="tahitien">23 ’Oia ïa, e fa’atae fa’ahou ’oia i te hō’ē toe’a o te hua’ai o Iosepha i te ’ite i te Fatu tō rātou Atua.</div><div class="francais">23 Oui, et assurément, il amènera un reste de la postérité de Joseph à la connaissance du Seigneur, son Dieu.</div></div><div class="verse-container"><div class="tahitien">24 ’E ’oia mau roa mai te Fatu e ora nei, e ha’aputuputu mai ’oia mai nā tufa’a e maha o te ao nei i te toe’a o te hua’ai o Iakoba, ’o tei ha’apurarahia i te ātea nā roto i te ao ato’a nei.</div><div class="francais">24 Et aussi certainement que le Seigneur vit, il rassemblera des quatre coins de la terre tout le reste de la postérité de Jacob, qui est dispersé au dehors sur toute la surface de la terre.</div></div><div class="verse-container"><div class="tahitien">25 ’E mai tāna i fafau atu i te ’utuāfare pā’āto’a o Iakoba, e riro ïa te fafaura’a tāna i fafau atu i te ’utuāfare o Iakoba i te tupu i tōna tau mau ra, e tae atu ai i te fa’aho’ira’ahia te ’utuāfare pā’āto’a o Iakoba i te ’ite nō te fafaura’a ’o tāna i fafau atu ia rātou ra.</div><div class="francais">25 Et, de même qu’il fait alliance avec toute la maison de Jacob, de même l’alliance qu’il faite avec la maison de Jacob s’accomplira lorsqu’il le jugera bon, pour ramener toute la maison de Jacob à la connaissance de l’alliance qu’il faite avec elle.</div></div><div class="verse-container"><div class="tahitien">26 ’E i reira rātou e ’ite ai i tō rātou Tāra’ehara, ’oia ia Iesu Mesia, te Tamaiti a te Atua ; ’e i reira rātou e ha’aputuputuhia mai ai mai nā tufa’a e maha o te ao nei i ni’a i tō rātou iho mau fenua, i te vāhi nō reira mai ho’i rātou i te ha’apurarara’ahia ; ’oia ïa, mai te Fatu e ora ra, e nā-reira-hia ïa. ’Āmene.</div><div class="francais">26 Et alors, ils connaîtront leur Rédempteur, qui est Jésus-Christ, le Fils de Dieu ; et alors, ils seront rassemblés des quatre coins de la terre dans leurs pays, d’où ils ont été dispersés ; oui, comme le Seigneur vit, ainsi en sera-t-il. Amen.</div></div>
    <div class="verse-container introduction"><div class="tahitien">’Ua manuia te mau ’āti Nephi—’Ua tupu rahi te te’ote’o, te faufa’a, ’e te fa’ata’a-’ē-ra’a i terā pupu ta’ata i terā pupu ta’ata—’Ua vāvāhihia te ’Ēkālesia nā roto i te mau ’āmahamahara’a—’Ua arata’i Sātane i te mau ta’ata ’ia fa’atupu i te ’ōrurera’a hau—’Ua poro te mau peropheta e rave rahi i te parau nō te tātarahapara’a ’e ’ua taparahihia rātou—’Ua fa’atupu tō rātou mau ta’ata taparahi ta’ata i te ’ōpuara’a huna ’ia haru i te hau fenua. Fātata 26–30M.M.</div><div class="francais">Les Néphites prospèrent — L’orgueil, la richesse et les distinctions de classe apparaissent — L’Église est déchirée par les dissensions — Satan conduit le peuple à une rébellion ouverte — Beaucoup de prophètes appellent au repentir et sont tués — Leurs assassins conspirent pour s’emparer du gouvernement. Vers 26–30 apr. J.-C.</div></div>
    <nav>
        <a href="chapter_11_4.html">Chapitre précédent</a> | 
        <a href="chapter_11_6.html">Chapitre suivant</a> | 
        <a href="../index.html">Retour à la table des matières</a>
    </nav>
</body>
</html>
