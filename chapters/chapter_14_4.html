
<!DOCTYPE html>
<html lang="fr">
<head>
    <meta charset="UTF-8">
    <title>Ether Chapitre 4</title>
    <link rel="stylesheet" href="../styles.css">
</head>
<body>
    <h1>Ether</h1>
    <h2>Ether Chapitre 4</h2>
    <div class="verse-container"><div class="tahitien">28 ’E i muri a’era, ’ua fa’aue mai ra te Fatu iāna ’ia tāpiri ’oia i nā ’ōfa’i e piti o tāna i fāri’i, ’e ’eiaha roa e fa’a’ite noa atu, ē tae noa atu i te tau e fa’a’ite mai ai te Fatu i te reira i te mau tamari’i a te ta’ata nei.</div><div class="francais">28 Et il arriva que le Seigneur lui commanda de sceller les deux pierres qu’il avait reçues, et de ne pas les montrer avant que le Seigneur ne les montrât aux enfants des hommes.</div></div>
    <div class="verse-container"><div class="tahitien">1 ’E ’ua fa’aue mai ra te Fatu i te taea’e o Iareda ’ia pou atu i raro i te mou’a mai mua atu i te aro o te Fatu, ’e ’ia pāpa’i i te mau mea tāna i hi’o na ; ’e ’ua ’ōpanihia te reira ’ia fa’ataehia atu i te mau tamari’i a te ta’ata nei, e tae roa atu i muri iho i te tau e fa’ateiteihia ai ’oia i ni’a i te sātauro ; ’e ’o te reira ho’i te tumu i tāpe’a noa ai te ari’i ra o Mosia i te reira, ’ia ’ore te reira ’ia tae i tō te ao ē tae noa atu i te tau e fa’a’ite mai ai te Mesia iāna iho i tōna ra mau ta’ata.</div><div class="francais">1 Et le Seigneur commanda au frère de Jared de descendre de la montagne hors de la présence du Seigneur et d’écrire les choses qu’il avait vues, et il fut défendu de les faire parvenir aux enfants des hommes avant qu’il n’eût été élevé sur la croix ; et c’est pour cette raison que le roi Mosiah les garda, afin qu’elles ne parviennent pas au monde avant que le Christ ne se soit montré à son peuple.</div></div><div class="verse-container"><div class="tahitien">2 ’E i muri iho i tō te Mesia fa’a’itera’a mai iāna iho i tōna ra mau ta’ata, ’ua fa’aue mai ’oia ’ia fa’a’itehia atu te reira.</div><div class="francais">2 Et lorsque le Christ se fut, en vérité, montré à son peuple, il commanda que ces choses soient rendues manifestes.</div></div><div class="verse-container"><div class="tahitien">3 ’E i teienei, i muri a’e i te reira, ’ua paruparu tō rātou ato’a fa’aro’o ; ’e ’aore roa e ta’ata toe, maori rā te mau ’āti Lamana, ’e ’ua pāto’i rātou i te ’evanelia a te Mesia ; nō reira ’ua fa’auehia vau ’ia huna fa’ahou i te reira i raro i te fenua.</div><div class="francais">3 Et alors, après cela, ils ont tous dégénéré dans l’incrédulité ; et il n’y personne d’autre que les Lamanites, et ils ont rejeté l’Évangile du Christ ; c’est pourquoi il m’est commandé de les cacher de nouveau dans la terre.</div></div><div class="verse-container"><div class="tahitien">4 Inaha, ’ua pāpa’i au i ni’a i teie mau ’api i taua iho mau mea tā te taea’e o Iareda i hi’o ra ; ’e mai te mātāmua mai ā ’aita atu e mau mea i fa’a’itehia mai ’o tei hau atu i te rahi i te reira ’o tei fa’a’itehia mai i te taea’e o Iareda.</div><div class="francais">4 Voici, j’ai écrit sur ces plaques les choses mêmes que le frère de Jared vues ; et jamais rien de plus grand n’a été manifesté que ce qui été manifesté au frère de Jared.</div></div><div class="verse-container"><div class="tahitien">5 Nō reira ’ua fa’aue mai te Fatu iā’u ’ia pāpa’i i te reira ; ’e ’ua pāpa’i au i te reira. ’E ’ua fa’aue mai ’oia iā’u ’ia tāpiri i te reira ; ’e ’ua fa’aue ato’a mai ’oia iā’u ’ia tāpiri i te ’īritira’a nō te reira ; nō reira ’ua tāpiri vau i te mau ’īriti parau ; mai te au i te fa’auera’a a te Fatu.</div><div class="francais">5 C’est pourquoi le Seigneur m’a commandé de les écrire ; et je les ai écrites. Et il m’a commandé de les sceller ; et il m’a aussi commandé d’en sceller l’interprétation ; c’est pourquoi j’ai scellé les interprètes, selon le commandement du Seigneur.</div></div><div class="verse-container"><div class="tahitien">6 ’Ua parau mai ho’i te Fatu iā’u : E ’ore roa te reira e tae i te mau ’Ētene ē tae noa atu i te mahana e tātarahapa ai rātou i tā rātou mau ’ohipa ’ī’ino, ’e e riro ai ’ei feiā mā i mua i te Fatu.</div><div class="francais">6 Car le Seigneur m’a dit : Cela n’ira pas aux Gentils avant le jour où ils se seront repentis de leur iniquité et seront devenus purs devant le Seigneur.</div></div><div class="verse-container"><div class="tahitien">7 ’E tē nā ’ō mai ra te Fatu, ’ei taua mahana ra ’a ti’aturi mai ai rātou iā’u nei, mai te taea’e o Iareda i ti’aturi mai iā’u ra, ’ia riro rātou ’ei feiā ha’amo’ahia i roto iā’u nei, ’ei reira vau e fa’a’ite atu ai ia rātou i te mau mea tā te taea’e o Iareda i ’ite, ē tae noa atu i te tātarara’a atu i tā’u mau heheura’a ato’a ia rātou, tē nā reira mai ra ho’i Iesu Mesia, te Tamaiti a te Atua, te Metua o te mau ra’i ’e te fenua nei, ’e te mau mea ato’a i roto ra.</div><div class="francais">7 Et le jour où ils feront preuve de foi en moi, dit le Seigneur, comme le frère de Jared l’a fait, afin de devenir sanctifiés en moi, alors je leur manifesterai les choses que le frère de Jared vues, jusqu’à leur dévoiler toutes mes révélations, dit Jésus-Christ, le Fils de Dieu, le Père des cieux et de la terre et de tout ce qui s’y trouve.</div></div><div class="verse-container"><div class="tahitien">8 ’E ’o ’oia ’o tē mārō atu i te parau a te Fatu ra, ’ia ’anatemahia ’oia ; ’e ’o ’oia ’o tē huna i teie nei mau mea ra, ’ia ’anatemahia ’oia ; ’e e ore ho’i au e fa’a’ite atu i te mau mea rahi a’e ia rātou, tē nā reira mai ra Iesu Mesia ; ’e ’o vau ho’i ïa teie e parau nei.</div><div class="francais">8 Et celui qui lutte contre la parole du Seigneur, qu’il soit maudit ; et celui qui nie ces choses, qu’il soit maudit ; car je ne leur montrerai rien de plus grand, dit Jésus-Christ ; car c’est moi qui parle.</div></div><div class="verse-container"><div class="tahitien">9 ’E nā roto i tā’u nei parau, ’ua vētea a’era te mau ra’i ’e ’ua tāmauhia ; ’e nā roto i tā’u nei parau e ’āueue te fenua ; ’e nā roto i tā’u nei parau e ha’amouhia te mau ta’ata o te fenua nei, mai te mea ra ē, nā roto i te auahi.</div><div class="francais">9 Et à mon commandement, les cieux s’ouvrent et se ferment ; et à ma parole, la terre tremblera ; et à mon commandement, ses habitants passeront comme si c’était par le feu.</div></div><div class="verse-container"><div class="tahitien">10 ’E ’o ’oia ’o tei ’ore i ti’aturi i tā’u nei mau parau, ’aita ato’a ïa ’oia i ti’aturi i tā’u mau pipi ; ’e mai te mea ’o vau iho ānei teie e parau nei, nā ’outou iho ïa e hi’o ; ’e e ’ite ho’i ’outou ē, ’o vau iho teie i parau atu, ’ia tae i te mahana hope’a ra.</div><div class="francais">10 Et celui qui ne croit pas mes paroles ne croit pas mes disciples ; et si je ne parle pas, jugez-en ; car vous saurez, au dernier jour, que c’est moi qui parle.</div></div><div class="verse-container"><div class="tahitien">11 ’E ’o ’oia ’o tē ti’aturi i te mau mea tā’u i parau ra, e tauturu ïa vau iāna nā roto i te mau fa’a’itera’a a tō’u ra Vārua, ’e e ’ite ’oia ’e e fa’a’ite atu ho’i ’oia. Nō tō’u ho’i Vārua ’oia e ’ite ai ē, e parau mau teie nei mau mea ; ’e nā te reira e fa’aitoito i te ta’ata ’ia rave i te ’ohipa maita’i.</div><div class="francais">11 Mais celui qui croit ces choses que j’ai dites, j’interviendrai en sa faveur par les manifestations de mon Esprit, et il saura et témoignera. Car à cause de mon Esprit, il saura que ces choses sont vraies ; car il persuade les hommes de faire le bien.</div></div><div class="verse-container"><div class="tahitien">12 ’E te mau mea ’o tē arata’i i te ta’ata ’ia rave i te ’ohipa maita’i, nō roto atu ïa iā’u nei ; ’aore ho’i te maita’i e tae mai nā roto i te hō’ē noa atu ta’ata, maori rā nā roto atu iā’u nei. ’O vau nei ho’i ’o tē arata’i nei i te mau ta’ata i te mau mea maita’i ato’a ; ’o ’oia ’o tē ’ore e ti’aturi i tā’u nei mau parau, e ’ore ato’a ïa ’oia e ti’aturi iā’u nei—’oia ho’i, tē vai mau nei au ; ’e ’o ’oia ’o tē ’ore e ti’aturi iā’u nei, e ’ore ato’a ïa ’oia e ti’aturi i te Metua ’o tei tono mai iā’u nei. Inaha ho’i, ’o vau te Metua, ’o vau te māramarama, ’e te ora, ’e te parau mau o te ao nei.</div><div class="francais">12 Et tout ce qui persuade les hommes de faire le bien est de moi ; car le bien ne vient que de moi. Je suis celui-là même qui conduit les hommes dans tout ce qui est bien ; celui qui ne veut pas croire mes paroles ne me croira pas — ne croira pas que je suis ; et celui qui ne veut pas me croire ne croira pas le Père qui m’a envoyé. Car voici, je suis le Père, je suis la lumière, et la vie, et la vérité du monde.</div></div><div class="verse-container"><div class="tahitien">13 ’A haere mai iā’u nei, e te mau ’Ētene ē, ’e e fa’a’ite atu vau ia ’outou i te tahi mau mea rahi a’e, te ’ite ’o tei hunahia nō te ti’aturi ’ore.</div><div class="francais">13 Venez à moi, ô Gentils, et je vous montrerai les choses qui sont plus grandes, la connaissance qui est cachée à cause de l’incrédulité.</div></div><div class="verse-container"><div class="tahitien">14 ’A haere mai iā’u nei, ’e te ’utuāfare o ’Īserā’ela ē, ’e e fa’a’itehia atu ia ’outou te mau mea rarahi tā te Metua i fa’aineine mai te ha’amatara’a mai ā o te ao nei nō ’outou ; ’e ’aita te reira i tae mai ia ’outou nō te ti’aturi ’ore.</div><div class="francais">14 Viens à moi, ô maison d’Israël, et il te sera manifesté combien sont grandes les choses que le Père mises en réserve pour toi depuis la fondation du monde ; et cela ne t’est pas parvenu à cause de l’incrédulité.</div></div><div class="verse-container"><div class="tahitien">15 Inaha, ’ia pāhae atu ’outou i te pāruru nō te ti’aturi ’ore ’o tei tāpe’a noa ia ’outou i roto i tō ’outou ti’ara’a ri’ari’a nō te ’ohipa ’ī’ino, ’e te ’ā’au ’eta’eta, ’e te mana’o pōiri, ’ei reira ’outou e ’ite ai i te mau mea rarahi ’e te māere i hunahia ia ’outou mai te ha’amatara’a mai ā o te ao nei—’oia ïa, ’ia ti’aoro atu ’outou i te Metua i tō’u ra i’oa ma te ’ā’au ’oto e te vārua tātarahapa, ’ei reira ’outou e ’ite ai ē ’ua ha’amana’o te Metua i te fafaura’a tāna i fafau i tō ’outou ra mau metua, e te ’utuāfare o ’Īserā’ela ē.</div><div class="francais">15 Voici, lorsque tu déchireras ce voile d’incrédulité qui te fait rester dans ton affreux état de méchanceté, et d’endurcissement de cœur, et d’aveuglement d’esprit, alors les choses grandes et merveilleuses qui te sont cachées depuis la fondation du monde — oui, lorsque tu invoqueras le Père en mon nom, le cœur brisé et l’esprit contrit, alors tu sauras que le Père s’est souvenu de l’alliance qu’il faite avec tes pères, ô maison d’Israël.</div></div><div class="verse-container"><div class="tahitien">16 ’E i reira tā’u mau heheura’a, ’o tā’u i fa’aue atu i tō’u tāvini ra ia Ioane ’ia pāpa’i, e hōhorahia atu ai i mua i te mata o te mau ta’ata ato’a. ’A ha’amana’o, ’ia ’ite ana’e ’outou i teie nei mau mea, ’ei reira ’outou e ’ite ai ē, ’ua fātata te tau e fa’a’ite-mau-hia ai te reira.</div><div class="francais">16 Et alors mes révélations, que j’ai fait écrire par mon serviteur Jean, seront dévoilées aux yeux de tout le peuple. Souviens-toi, lorsque tu verras ces choses, tu sauras que le moment est proche où elles seront véritablement manifestées.</div></div><div class="verse-container"><div class="tahitien">17 Nō reira, ’ia fāri’i ’outou i teie nei pāpa’a parau ’ei reira ’outou e ’ite ai ē, ’ua ha’amata te ’ohipa a te Metua i ni’a i te fenua nei.</div><div class="francais">17 C’est pourquoi, lorsque tu recevras ces annales, tu sauras que l’œuvre du Père commencé sur toute la surface du pays.</div></div><div class="verse-container"><div class="tahitien">18 Nō reira, ’a tātarahapa, e tō te mau hope’a ato’a o te fenua nei, ’e ’a haere mai iā’u nei, ’e ’a ti’aturi i tā’u nei ’evanelia, ’e ’ia bāpetizohia i tō’u ra i’oa ; ’e ’o ’oia ’o tē ti’aturi ’e ’ua bāpetizohia e fa’aorahia ïa ; ’āre’a rā ’o ’oia ’o tē ’ore e ti’aturi e fa’ahapahia ïa ; ’e e pe’e atu te mau tāpa’o nā muri ia rātou ’o tē ti’aturi i tō’u ra i’oa.</div><div class="francais">18 C’est pourquoi, repentez-vous, toutes extrémités de la terre, et venez à moi, et croyez en mon Évangile, et soyez baptisées en mon nom ; car celui qui croit et est baptisé sera sauvé ; mais celui qui ne croit pas sera condamné ; et des signes suivront ceux qui croient en mon nom.</div></div><div class="verse-container"><div class="tahitien">19 ’E e ao tōna ’o tei ’itea tōna ha’apa’o maita’i i te mahana hope’a ra, e fa’ateiteihia ho’i ’oia ’ia pārahi i roto i te bāsileia i fa’aineinehia nōna mai te ha’amatara’a mai ā o te ao nei. ’E inaha, ’o vau ho’i tei parau na i te reira. ’Āmene.</div><div class="francais">19 Et béni est celui qui est trouvé fidèle à mon nom au dernier jour, car il sera élevé pour demeurer dans le royaume préparé pour lui depuis la fondation du monde. Et voici, c’est moi qui l’ai dit. Amen.</div></div>
    <div class="verse-container introduction"><div class="tahitien">E riro nā ’ite to’otoru ’e te ’ohipa iho ’ei fa’a’itera’a pāpū nō te parau mau o te Buka a Moromona.</div><div class="francais">Trois témoins et l’œuvre elle-même attesteront la véracité du Livre de Mormon.</div></div>
    <p>
        <a href="chapter_14_3.html">Chapitre précédent</a> | 
        <a href="chapter_14_5.html">Chapitre suivant</a> | 
        <a href="../index.html">Retour à la table des matières</a>
    </p>
</body>
</html>
