
<!DOCTYPE html>
<html lang="fr">
<head>
    <meta charset="UTF-8">
    <title>W Of M Chapitre 1</title>
    <link rel="stylesheet" href="../styles.css">
</head>
<body>
    <h1>W Of M</h1>
    <h2>W Of M Chapitre 1</h2>
    
    <div class="verse-container"><div class="tahitien">1 ’E i teienei, ’ua fātata vau, ’o Moromona, i te tu’u atu i te pāpa’a parau ’o tā’u i pāpa’i i roto i te rima o tā’u ra tamaiti ’o Moroni ; inaha, ’ua ’ite au i te pae rahi o te ha’amoura’ahia o tō’u ra mau ta’ata, te mau ’āti Nephi.</div><div class="francais">1 Et maintenant, moi, Mormon, étant sur le point de remettre entre les mains de mon fils, Moroni, les annales que je suis occupé à faire, voici, j’ai été témoin de la destruction presque totale de mon peuple, les Néphites.</div></div><div class="verse-container"><div class="tahitien">2 E rave rahi hānere matahiti i ma’iri i muri mai i te taera’a mai o te Mesia i teienei, ’e tē hōro’a nei au i teie nei mau pāpa’a parau i roto i te rima o tā’u tamaiti ; ’e ’ua mana’o vau ē, e ’ite ’oia i te ha’amou-roa-ra’a-hia o tō’u mau ta’ata. ’Ia fa’ati’a mai rā te Atua ’ia ora noa ’oia i muri a’e i tō rātou pau, ’ia ti’a iāna ’ia pāpa’i i te tahi mau parau iti nō ni’a ia rātou, ’e te tahi mau parau iti nō ni’a i te Mesia, e penei a’e ’ia tae i te hō’ē mahana e riro te reira ’ei faufa’a nā rātou.</div><div class="francais">2 Et c’est bien des centaines d’années après la venue du Christ que je remets ces annales entre les mains de mon fils ; et je suppose qu’il sera témoin de l’entière destruction de mon peuple. Mais veuille Dieu lui accorder de leur survivre, afin d’écrire quelque peu à leur sujet, et quelque peu concernant le Christ, afin que cela leur profite peut-être un jour.</div></div><div class="verse-container"><div class="tahitien">3 ’E i teienei, e parau ri’i atu vau nō ni’a i te mau mea tā’u i pāpa’i ; e fa’aoti a’era vau i te ha’apoto i te mau parau nō roto mai i te mau ’api a Nephi ra, ē tae roa mai i te fa’aterera’a a teie ari’i ’o Beniamina, ’o tā Amaleki i parau, ’ua ’imi ihora vau i roto i te mau pāpa’a parau i tu’uhia mai i roto i tō’u ra rima, ’e ’ua ’itehia mai teie nei mau ’api iā’u, ’e tei roto i te reira teie ’ā’amu iti nō te mau peropheta, mai ia Iakoba ē tae mai i te fa’aterera’a a teie nei ari’i ’o Beniamina, ’e te mau parau e rave rahi a Nephi.</div><div class="francais">3 Et maintenant, je parle quelque peu de ce que j’ai écrit ; car après avoir fait l’abrégé des plaques de Néphi jusqu’au règne de ce roi Benjamin dont parlait Amaléki, j’ai cherché parmi les annales qui avaient été remises entre mes mains, et j’ai trouvé ces plaques, qui contenaient cette petite histoire des prophètes depuis Jacob jusqu’au règne de ce roi Benjamin ; et aussi beaucoup de paroles de Néphi.</div></div><div class="verse-container"><div class="tahitien">4 ’E ’ua māuruuru vau i te mau mea i ni’a i teie nei mau ’api, nō te mau tohura’a nō te taera’a mai o te Mesia ; ’e ’ua ’ite ho’i tō’u ra mau metua ē, ’ua tupu e rave rahi o tē reira ; ’oia ïa, ’e ’ua ’ite ho’i au ē, ’ua tupu te mau mea ato’a i tohuhia nō mātou ra, ē tae roa mai i teie nei mahana, ’e e tupu ho’i te mau tohu nō te mau mahana i mua nei—</div><div class="francais">4 Et comme les choses qui sont sur ces plaques me plaisent, à cause des prophéties de la venue du Christ, et comme mes pères savent que beaucoup d’entre elles se sont accomplies, oui, et je sais aussi que tout ce qui été prophétisé à notre sujet jusqu’à ce jour s’est accompli, et que tout ce qui va au-delà de ce jour s’accomplira certainement —</div></div><div class="verse-container"><div class="tahitien">5 Nō reira, e mā’iti au i teie nei mau mea nō te fa’aoti i tā’u pāpa’a parau i ni’a i te reira, e rave au i te toe’a o tā’u pāpa’a parau nō ni’a mai i te mau ’api a Nephi ; ’e ’aita e ti’a iā’u ’ia pāpa’i i te hānerera’a o te tufa’a nō te mau mea nō ni’a i tō’u ra mau ta’ata.</div><div class="francais">5 C’est pourquoi, j’ai choisi ces choses pour terminer mes annales, et ce reste de mes annales, je vais le prendre des plaques de Néphi ; et je ne peux écrire la centième partie des choses de mon peuple.</div></div><div class="verse-container"><div class="tahitien">6 Inaha rā, e rave au i teie nei mau ’api tei roto teie nei mau tohura’a ’e teie nei mau heheura’a, ’e e tu’u vau i te reira i roto i te toe’a o tā’u pāpa’a parau, e mea maita’i ho’i te reira iā’u ; ’e ’ua ’ite ho’i au ē, e riro te reira ’ei mea maita’i i tō’u mau taea’e.</div><div class="francais">6 Mais voici, je vais prendre ces plaques, qui contiennent ces prophéties et ces révélations, et les mettre avec le reste de mes annales, car elles sont précieuses pour moi ; et je sais qu’elles seront précieuses pour mes frères.</div></div><div class="verse-container"><div class="tahitien">7 ’E tē nā reira nei au nō te hō’ē ’ōpuara’a pa’ari ; tē nā reira mai nei ho’i te reo iti ha’iha’i iā’u, mai te au i te mau ’ohipa a te Vārua o te Fatu i roto iā’u. ’E i teienei, ’aita roa vau i ’ite i te mau mea ato’a ; ’ua ’ite rā te Fatu i te mau mea ato’a e tupu a muri atu ; nō reira, tē fa’auru nei ’oia iā’u ’ia rave mai te au i tōna hina’aro.</div><div class="francais">7 Et je fais cela dans un but sage ; car c’est ce qui m’est chuchoté, selon l’inspiration de l’Esprit du Seigneur qui est en moi. Et maintenant, je ne sais pas tout ; mais le Seigneur sait tout ce qui est à venir ; c’est pourquoi, il agit en moi pour que je fasse selon sa volonté.</div></div><div class="verse-container"><div class="tahitien">8 ’E ’o tā’u pure i te Atua, nō tō’u mau taea’e ïa, ’ia ho’i fa’ahou tō rātou ’ite i te Atua ; ’oia ïa, i te fa’aorara’a a te Mesia ; ’ia riro fa’ahou rātou ’ei feiā au-maita’i-hia.</div><div class="francais">8 Et je prie Dieu pour mes frères, afin qu’ils parviennent encore une fois à la connaissance de Dieu, oui, à la rédemption par le Christ ; afin qu’ils soient encore une fois un peuple agréable.</div></div><div class="verse-container"><div class="tahitien">9 ’E i teienei, tē fa’aoti nei au, ’o Moromona, i tā’u pāpa’a parau, ’o tā’u i rave nō ni’a mai i te mau ’api a Nephi ; ’e tē pāpa’i nei au i te reira mai te au i te ’ite ’e te pa’ari tā te Atua i hōro’a mai iā’u nei.</div><div class="francais">9 Et maintenant, moi, Mormon, je vais clôturer mes annales, que je tire des plaques de Néphi ; et je le fais selon la connaissance et l’intelligence que Dieu m’a données.</div></div><div class="verse-container"><div class="tahitien">10 Nō reira, i muri a’era i tō Amaleki tu’ura’a atu i teie nei mau ’api i roto i te rima o te ari’i Beniamina, ’ua rave ’oia i te reira ’e ’ua ’āmui ihora i te tahi atu mau ’api, ’e tei roto i te reira te mau pāpa’a parau i hōro’ahia mai e te mau ari’i, mai terā u’i i terā u’i ē tae roa mai i te mau mahana o te ari’i Beniamina.</div><div class="francais">10 C’est pourquoi, il arriva donc que lorsque Amaléki eut remis ces plaques entre les mains du roi Benjamin, celui-ci les prit et les mit avec les autres plaques qui contenaient les annales transmises par les rois, de génération en génération, jusqu’au temps du roi Benjamin.</div></div><div class="verse-container"><div class="tahitien">11 ’E ’ua hōro’ahia mai te reira mai terā u’i i terā u’i, mai te ari’i Beniamina mai ē tae roa mai i roto i tō’u nei rima. ’E tē pure nei au, ’o Moromona, i te Atua ’ia fa’ahereherehia te reira mai teie atu taime. ’E ’ua ’ite au ē, e fa’ahereherehia te reira ; nō te mea ’ua pāpa’ihia te mau mea fa’ahiahia rahi i ni’a iho i te reira, ’e nā roto mai i te reira e ha’avāhia ai tō’u ra mau ta’ata ’e tō rātou mau taea’e i taua mahana rahi ’e te hope’a ra, mai te au i tā te Atua parau i pāpa’ihia ra.</div><div class="francais">11 Et du roi Benjamin, elles furent transmises, de génération en génération, jusqu’à ce qu’elles me tombent entre les mains . Et moi, Mormon, je prie Dieu qu’elles soient dorénavant préservées ; et je sais qu’elles seront préservées, car de grandes choses sont écrites, d’après lesquelles mon peuple et ses frères seront jugés lors du grand et dernier jour, selon la parole de Dieu qui est écrite.</div></div><div class="verse-container"><div class="tahitien">12 ’E i teienei, ’o te parau teie nō taua ari’i ra ’o Beniamina—’ua tupu te tahi mau mārōra’a ri’i i rotopū i tōna iho mau ta’ata.</div><div class="francais">12 Et maintenant, concernant ce roi Benjamin : il eut quelques dissensions parmi son peuple.</div></div><div class="verse-container"><div class="tahitien">13 ’E i muri a’era, ’ua haere mai te mau nu’u fa’ehau o te mau ’āti Lamana i raro mai te fenua mai ra nō Nephi, nō te ’aro i tōna mau ta’ata. Inaha rā, ’ua ha’aputuputu mai ra te ari’i Beniamina i tōna mau nu’u fa’ehau, ’e ’ua ’aro atu ’oia ia rātou ; ’e ’ua tama’i atu ’oia ma te pūai o tōna iho rima, ’e ma te ’o’e ho’i a Labana ra.</div><div class="francais">13 Et il arriva aussi que les armées des Lamanites descendirent du pays de Néphi pour livrer bataille à son peuple. Mais voici, le roi Benjamin rassembla ses armées, et il les affronta ; et il combattit avec la force de son bras, avec l’épée de Laban.</div></div><div class="verse-container"><div class="tahitien">14 ’E ’ua tama’i atu rātou i tō rātou mau ’enemi nā roto i te pūai o te Fatu, ’e ’ua taparahi rātou e rave rahi tauatini o te mau ’āti Lamana. ’E i muri a’era, ’ua ’aro atu rātou i te mau ’āti Lamana, ē tae noa atu ’ua ti’avaru rātou ia rātou i rāpae i tō rātou mau fenua ’āi’a.</div><div class="francais">14 Et c’est avec la force du Seigneur qu’ils combattirent leurs ennemis, jusqu’à ce qu’ils eussent tué bien des milliers de Lamanites. Et il arriva qu’ils combattirent les Lamanites jusqu’à ce qu’ils les eussent chassés de tous les pays de leur héritage.</div></div><div class="verse-container"><div class="tahitien">15 ’E i muri a’era, ’ua ti’a mai ra te mau Mesia ha’avare e rave rahi, ’e ’ua tāpirihia a’era tō rātou vaha, ’e ’ua fa’autu’ahia rātou mai te au i tā rātou ra mau hara.</div><div class="francais">15 Et il arriva que lorsqu’il eut eu de faux Christs, et que la bouche leur eut été fermée, et qu’ils eurent été punis selon leurs crimes ;</div></div><div class="verse-container"><div class="tahitien">16 ’E i muri iho ’ua ti’a ato’a mai ra te mau peropheta ha’avare, ’e te feiā ha’api’i ha’avare, ’e te mau ’orometua ha’avare, i rotopū i te mau ta’ata, ’e ’ua fa’autu’ahia rātou ato’a mai te au i tā rātou mau hara ; ’e i muri iho ’ua tupu mai ra te mau mārōra’a e rave rahi ’e te mau tāivara’a e rave rahi i te mau ’āti Lamana, inaha, i muri a’era, ’ua fa’ahau te ari’i Beniamina i tō te fenua nā roto i te tauturura’a a te mau peropheta mo’a ’o tē pārahi ra i rotopū i tōna mau ta’ata—</div><div class="francais">16 et lorsqu’il eut eu de faux prophètes, et de faux prédicateurs et instructeurs parmi le peuple, et que tous ceux-ci eurent été punis selon leurs crimes ; et lorsqu’il eut eu beaucoup de querelles et beaucoup de dissidences au profit des Lamanites, voici, il arriva que le roi Benjamin, avec l’aide des saints prophètes qui étaient parmi son peuple —</div></div><div class="verse-container"><div class="tahitien">17 Inaha ho’i, e ta’ata mo’a te ari’i Beniamina, ’e ’ua fa’atere ’oia i ni’a i tōna mau ta’ata ma te parauti’a ; ’e tē vai ra ho’i e rave rahi mau ta’ata mo’a i ni’a i te fenua, ’e ’ua parau rātou i te parau a te Atua ma te mana ’e te pūai ho’i ; ’e ’ua a’o ’ū’ana rātou nō te ’ā’au ’eta’eta o te mau ta’ata—</div><div class="francais">17 car voici, le roi Benjamin était un saint homme, et il régna en justice sur son peuple ; et il avait beaucoup de saints hommes dans le pays, et ils annonçaient la parole de Dieu avec puissance et avec autorité ; et ils faisaient usage d’une grande rigueur à cause de la roideur de cou du peuple —</div></div><div class="verse-container"><div class="tahitien">18 Nō reira, nā roto i te tauturura’a a te mau peropheta, ’ua rave te ari’i Beniamina i te ’ohipa ma te pūai ato’a o tōna tino ’e te ’ite ato’a ho’i o tōna vārua, ’e ’ua fa’atupu fa’ahou ’oia i te hau i ni’a i te fenua.</div><div class="francais">18 C’est pourquoi, avec l’aide de ceux-ci, le roi Benjamin, en travaillant de toute la puissance de son corps et des facultés de toute son âme, ainsi que les prophètes, fit encore une fois régner la paix dans le pays.</div></div>
    <div class="verse-container introduction"><div class="tahitien">’Ua ha’api’i te ari’i Beniamina i tāna mau tamari’i tamāroa i te reo ’e te mau tohura’a a tō rātou ra mau metua—’Ua fa’ahereherehia tā rātou ha’apa’ora’a e tā rātou peu maitata’i nō te mea ’ua ha’apa’ohia tā rātou mau pāpa’a parau i ni’a i te mau ’api huru rau—’Ua mā’itihia Mosia ’ei ari’i ’e ’ei ta’ata ha’apa’o nō te mau pāpa’a parau e te tahi atu mau mea. Fātata 130–124H.M.</div><div class="francais">Le roi Benjamin enseigne à ses fils la langue et les prophéties de leurs pères — Leur religion et leur civilisation ont été préservées grâce aux annales tenues sur les diverses plaques — Mosiah est choisi comme roi et reçoit la garde des annales et d’autres choses. Vers 130–124 av. J.-C.</div></div>
    <p>
        
        
        <a href="../index.html">Retour à la table des matières</a>
    </p>
</body>
</html>
